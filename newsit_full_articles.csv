site,url,section,title,date,author,full_text
newsit.gr,https://www.newsit.gr/politikh/ekloges-2023-niki-oxi-sta-kommata-me-antiepistimonikes-theseis-sti-xora-tou-ippokrati-leei-o-eksadaktylos/3785280/,Κοσμος,"Εκλογές 2023 – ΝΙΚΗ: Όχι στα κόμματα με αντιεπιστημονικές θέσεις στη χώρα του Ιπποκράτη, λέει ο Εξαδάκτυλος",2023-05-29T08:37:44+03:00,,"NewsIT Πολιτικη Εξαδακτυλος για το «ΝΙΚΗ» πριν τις εκλογες - «Οχι στα κομματα με αντιεπιστημονικες θεσεις» Να αυξηθεί η συμμετοχή των πολιτών στις εκλογές, ώστε να μην πάρουν έδρες στη Βουλή κόμματα με αντιεπιστημονικές απόψεις, προτείνει ο πρόεδρος του Πανελλήνιου Ιατρικού Συλλόγου (ΠΙΣ), Αθανάσιος Εξαδάκτυλος. Για το νεοσυσταθέν κόμμα “ΝΙΚΗ” όσοι εμβολιάστηκαν κατά του κορονοϊού είναι «πειραματάνθρωποι». Έλκουν μάλιστα ακόμη και… ψαλίδια κι άλλα μεταλλικά αντικείμενα, καθώς το εμβόλιο τους έχει μετατρέψει σε ανθρώπινους “μαγνήτες”. Με αυτές και άλλες ιλαροτραγικές απόψεις κατά της ομοφυλοφιλίας, της σεξουαλικής διαπαιδαγώγησης στα σχολεία, αλλά και κατά των αμβλώσεων, το κόμμα «ΝΙΚΗ» του Δημήτρη Νατσιού, κατάφερε στις εκλογές της 21ης Μαΐου να λάβει -προς έκπληξη πολλών- το ποσοστό του 2,9%. “Θα είναι το δεύτερο κόμμα με αντιεπιστημονικές απόψεις που θα βρεθεί στη Βουλή”, σχολιάζει o πρόεδρος του Πανελλήνιου Ιατρικού Συλλόγου (ΠΙΣ), Αθανάσιος Εξαδάκτυλος και προσθέτει με έμφαση: “Νομίζω ότι στη χώρα που γέννησε τον Ιπποκράτη, δεν μας πρέπει κάτι τέτοιο”.  Σήμερα το κόμμα των “παιδιών της πονεμένης Ρωμιοσύνης” που αλιεύει ψήφους στα θολά νερά της συνωμοσιολογίας, της προκατάληψης και του θρησκευτικού φονταμενταλισμού, βρίσκεται μια ανάσα από την είσοδό του στη Βουλή. «Είναι σαφές ότι έχουμε να κάνουμε με φονταμενταλιστές της θρησκείας και ζηλωτές της πίστης, οι οποίοι διαστρεβλώνουν πραγματικά γεγονότα, όπως και επιστημονικά δεδομένα. Γίνεται αναφορά για τα εμβόλια και για τις “μαγνητικές δυνατότητες” που αποκτά το σώμα του εμβολιασμένου, στα γραπτά τους κείμενα. Πράγμα που σημαίνει ότι μιλάμε για βαθύ σκοταδισμό», σημειώνει ο πρόεδρος των Ιατρικών Συλλόγων όλης της Ελλάδας.  Όλα αυτά, κάτι μας θυμίζουν… Στο πολύ πρόσφατο παρελθόν της πανδημίας του κορονοϊού, οι απόψεις αυτές καλλιεργήθηκαν μέσα στα κινήματα των αντιεμβολιαστών και βρήκαν μιμητές και οπαδούς σε όλα τα κοινωνικά στρώματα, ιδιαίτερα στη βόρεια Ελλάδα. Εκατοντάδες άνθρωποι παραπλανήθηκαν και ακολούθησαν τις συμβουλές “πνευματικών” και ψευτο-επιστημόνων με αποτέλεσμα να οδηγηθούν σε άδικο θάνατο. “Ως εδώ!”, διεμήνυσε το Σάββατο (27/5) ο Αρχιεπίσκοπος Αθηνών Ιερώνυμος, ξεκαθαρίζοντας πως δεν θα ανεχθεί τη χυδαία απόπειρα χρησιμοποίησης της Εκκλησίας, ως εργαλείο για την επιδίωξη αλλότριων σκοπών, όσων “επιζητούν να δημιουργήσουν οπαδούς και στρατούς”. “Θα θυμίσω”, προσθέτει ο πρόεδρος του ΠΙΣ, “ότι την ίδια σύγκρουση είχαν αυτές οι ομάδες με την επίσημη εκκλησία και στην εποχή της πανδημίας και παρ’ όλα αυτά, ήταν η αιτία που πολλοί άνθρωποι και αδίκως συνάντησαν τον Δημιουργό τους πριν από την ώρα τους. Μετά τη συμβουλή του πνευματικού τους, τότε!”, αναφέρει. Οι… θέσεις του κόμματος Οι τοποθετήσεις του προέδρου του κόμματος, “ΝΙΚΗ”, Δημήτρη Νατσιού αλλά και άλλων μελών, μοιάζουν με κακόγουστα αστεία. Ο ίδιος έχει δηλώσει πως “η σεξουαλική αγωγή στα σχολεία μια είναι απροκάλυπτη προώθηση της ομοφυλοφιλίας”, ενώ μέλος του κόμματος τοποθετήθηκε ευθαρσώς κατά της απλοποίησης των διαδικασιών του συναινετικού διαζυγίου. «Το διαζύγιο η Νέα Δημοκρατία το κατάντησε με ένα “κλικ” να διαλύσεις την οικογένεια σου πλέον». Το… τερμάτισαν δε, με την τοποθέτησή τους κατά του ολοήμερου σχολείου, λέγοντας πως έχει σκοπό “να κρατάει τα παιδιά μακριά από τις αξίες της οικογένειας”. Όσο για την άμβλωση ο κ. Νατσιός υποστήριξε πως “δεν εδράζεται σε καμία ιατρική και νομική λογική” και πως “κανένας δεν έχει το δικαίωμα προκλήσεως βλάβης στο έμβρυο”. Σε ό,τι αφορά τον κορονοϊό; Στην επίσημη ιστοσελίδα του κόμματος “ΝΙΚΗ” είναι σαφές πως ο ιός δεν είναι πιο κολλητικός σε ιερούς ναούς, απ’ ότι σε σούπερ μάρκετ και λεωφορεία, ενώ άρθρα σχετικά με τα εμβόλια κατά της COVID-19, συνηγορούν υπέρ της επικινδυνότητας των εμβολίων.  Στο ίδιο άρθρο με τίτλο, «Οι λόγοι για τους οποίους είναι προβληματικός ο εμβολιασμός», το επίμαχο κομμάτι που αναφέρεται στους εμβολιασμένους, οι οποίοι συμπεριφέρονται ως «φορείς μαγνητικών πεδίων» και έλκουν μεταλλικά ψαλίδια, έχει πλέον αφαιρεθεί από την ιστοσελίδα. Δείτε τι ανέφερε: «Φορεῖς μαγνητικῶν πεδίων οἱ ἐμβολιασμένοι μέ ἐμβόλια γιά τή νόσο Covid-19 (;) Προσφάτως, μέ ἔκπληξη διαπιστώνεται ὅτι διάφορα μεταλλικά ἀντικείμενα (ἀκόμη καί ὁλόκληρο ἐπαγγελματικό ψαλίδι) προσκολλῶνται στό σῶμα ὁρισμένων ἐκ τῶν ἐμβολιασθέντων, εἴτε ἐγγύς τοῦ σημείου τῆς ἔνεσης, εἴτε σπανιότερα καί σέ πλέον ἀπομακρυσμένο σημεῖο τοῦ σώματος. Παρατηρήθηκε ἀκόμη ὅτι καί ὁλόκληρο τό φιαλίδιο, τό ὁποῖο περιέχει τό ἐμβόλιο, ἕλκεται (ἀπό τόν πυθμένα του) καί ἀναρτᾶται ἀπό μαγνήτη. Ἐπί τοῦ παρόντος, οἱ Ἑταιρεῖες παραγωγῆς τῶν ἐμβολίων αὐτῶν δέν ἔχουν δώσει πειστική ἀπάντηση στά σχετικά ἐρωτήματα. Οἱ ἐμβολιασθέντες ἀπαιτοῦν καί ἀναμένουν ἀπάντηση στό ἐρώτημα αὐτό». Τα σκοταδιστικά κόμματα με τις αναχρονιστικές, σκουριασμένες και επικίνδυνες απόψεις, πρέπει να μην καταφέρουν να μπουν στη Βουλή, επιμένει ο κ. Εξαδάκτυλος. “Εκείνο που πρέπει να αντιληφθούμε όλοι οι υπόλοιποι, είναι ότι δεν υπάρχει καμία απολύτως δυνατότητα να μεταστρέψεις τον οιονδήποτε από αυτούς τους ανθρώπους. Ο μόνος τρόπος για να περιοριστεί η επίδρασή τους είναι να πάει και να ψηφίσει το σύνολο του ελληνικού λαού, ανεξαρτήτως του τι ψηφίζει. Να ψηφίσει, για να ανέβει η συμμετοχή και με τον τρόπο αυτό να μην δούμε αυτές τις απόψεις μέσα στην ελληνική Βουλή”, σημειώνει ο γιατρός. Το κόμμα “ΝΙΚΗ” ιδρύθηκε το καλοκαίρι του 2019 στη Θεσσαλονίκη και έλαβε αμέσως στήριξη από μοναστήρια και εκκλησιαστικές οργανώσεις. Σημαντική δεξαμενή αλίευσης ψηφοφόρων για το κόμμα, είναι και οι αντιεμβολιαστές. Μάλιστα ανάμεσα στους 260 υποψήφιους βουλευτές που συμμετείχαν στο ψηφοδέλτιο “ΝΙΚΗ” στην προηγούμενη εκλογική αναμέτρηση, βρίσκονται και αρκετοί ανεμβολίαστοι υγειονομικοί σε αναστολή. Το κόμμα αυτή τη στιγμή εμφανίζεται ιδιαίτερα ισχυρό στη Βόρεια Ελλάδα και την Κρήτη. Στη βόρεια Ελλάδα μάλιστα, υπάρχει σημαντικός θύλακας υποστήριξης, καθώς στην περιοχή εντοπίζονται διαχρονικά μεγάλα ποσοστά αρνητών της επιστήμης. Ένα πρόβλημα που αναδείχθηκε πιο έντονα μέσα στην πανδημία. Να θυμίσουμε πως τον Σεπτέμβριο του 2021, δέκα περιφερειακές ενότητες της Μακεδονίας -μεταξύ αυτών και η Θεσσαλονίκη- βρίσκονταν σε καθεστώς περιορισμών λόγω έξαρσης κρουσμάτων, με τους 8 στους 10 πολίτες που νοσηλεύονταν με κορονοϊό στα νοσοκομεία να μην έχουν κάνει το εμβόλιο κατά της Covid. Ρωτήσαμε τον βορειοελλαδίτη πρόεδρο του ΠΙΣ κ. Αθανάσιο Εξαδάκτυλο, εάν υπάρχουν τοπικά χαρακτηριστικά που εξηγούν αυτό το φαινόμενο. Να τι μας απάντησε: «Στη βόρεια Ελλάδα υπάρχουν πληθυσμοί που έχουν μια παραδοσιακή συμπάθεια προς το ρωσικό στοιχείο και υπάρχει μια μεγάλη μερίδα ανθρώπων, η οποία παραδοσιακά έρχεται σε επαφή με κάποιους από τους ζηλωτές της πίστης που την καθοδηγεί. Και υπάρχει και μια υφέρπουσα αντίληψη ότι ο Βορράς είναι “ριγμένος” έναντι του Νότου. Οπότε, όταν υπάρχει αυτή η γενική αντίληψη, πάρα πολλοί άνθρωποι που δεν έχουν ορθή κρίση και ορθολογική προσέγγιση των πραγμάτων έλκονται από υπερφυσικές θεωρίες και από συνομωσιολογικές ερμηνείες. Και γι’ αυτό βλέπουμε αυτές τις απόψεις να έχουν μεγαλύτερη διάδοση και αποδοχή», λέει ο πρόεδρος των γιατρών και επιμένει πώς οι νοοτροπίες αυτές δεν αλλάζουν εύκολα. «Σ’ αυτούς τους ανθρώπους δεν μπορεί κανείς να τους αλλάξει άποψη, γιατί πιστεύουν ότι η άποψη αυτή τους έχει επιβληθεί “άνωθεν”. Και ο μόνος τρόπος αυτή η άποψη να μην βρεθεί μέσα στο ελληνικό κοινοβούλιο, είναι όλοι οι άλλοι πολίτες να πάμε να ψηφίσουμε μαζικά, ώστε να ανέβει η συμμετοχή. Ό, τι κι αν ψηφίζει ο καθένας. Έτσι, μόνο θα μειωθεί η ποσοστιαία τους αποτίμηση. Αν τους πάμε κόντρα, το μόνο που θα καταφέρουμε είναι να φτάσει το 2,9 στο 4,5», τονίζει ο πρόεδρος του ΠΙΣ. Οι αρνητές του ορθολογισμού, όμως, δεν είναι ελληνικό προνόμιο, συμπληρώνει ο κ. Εξαδάκτυλος: “Να μην ξεχνάμε ότι τα επιστημονικά δεδομένα τα αρνούνταν και ο ίδιος ο Τραμπ όταν ξέσπασε η πανδημία. Άρα δεν έχουμε κάποια ιδιαίτερη επίδοση, ούτε πρωτεία στην Ελλάδα. Αλλά είναι κρίμα ο ελληνικός λαός, ο οποίος είναι έξυπνος, να έχει τέτοιες απόψεις σε μετρήσιμα ποσοστά”, καταλήγει ο γιατρός.  "
newsit.gr,https://www.newsit.gr/kosmos/koronoios-erxetai-xionostivada-agogon-kata-ton-etaireion-paraskeyis-emvolion-logo-parenergeion-anavlithike-i-proti-diki/3763729/,Κοσμος,"Κορονοΐός: Έρχεται χιονοστιβάδα αγωγών κατά των εταιρειών παρασκευής εμβολίων, λόγω παρενεργειών – Αναβλήθηκε η πρώτη δίκη",2023-05-02T19:19:28+03:00,,"NewsIT Κοσμος Ερχεται χιονοστιβαδα αγωγων κατα των εταιρειων παρασκευης εμβολιων κορονοιου, λογω παρενεργειων – Αναβληθηκε η πρωτη δικη Χιονοστιβάδα αγωγών έρχεται εναντίον των εταιριών παρασκευής των εμβολίων κατά του κορονοϊού, από πολίτες, που ισχυρίζονται ότι είχαν παρενέργειες στην υγεία τους μετά τους εμβολιασμούς τους. Πολλοί πολίτες σε όλο τον κόσμο είχαν… διάφορα θέματα μετά τον εμβολιασμό τους κατά του κορονοϊού και έριξαν αμέσως την ευθύνη για τα προβλήματα υγείας που είχαν στα εμβόλια και στις εταιρείες παρασκευής τους.  Πολλοί απ’ αυτούς θέλησαν να κινηθούν νομικά. Για μεγάλο χρονικό διάστημα, όμως, τέτοιες υποψίες απορρίπτονταν και έμεναν στα… συρτάρια. Τώρα, οι πιθανές επιπτώσεις από τα εμβόλια κατά του κορονοϊού λαμβάνονται σοβαρά υπόψη, ακόμη και από τον Γερμανό υπουργό Υγείας Καρλ Λάουτερμπαχ, ενώ αγωγές αποζημίωσης έχουν κατατεθεί εναντίον ορισμένων εταιρειών παρασκευής εμβολίων, όπως ανέφερε η Deutsche Welle. Η πρώτη πολιτική δίκη είχε αρχικά προγραμματιστεί για τα τέλη Απριλίου, όμως αναβλήθηκε για τις 7 Ιουλίου. Το περιεχόμενο της αγωγής που στρέφεται κατά της εταιρείας Biontech, περιλαμβάνει αξιώσεις αποζημίωσης για ηθική και σωματική βλάβη. Ακόμη, δύο μεγάλα δικηγορικά γραφεία φέρονται να εκπροσωπούν τριψήφιο αριθμό ατόμων σε αντίστοιχες αγωγές, με εναγόμενες διάφορες εταιρείες παραγωγής εμβολίων.  Για τα εμβόλια κατά του κορονοϊού ισχύουν οι ίδιοι κανόνες ευθύνης όπως και για άλλα φάρμακα. Η εταιρεία μπορεί να θεωρηθεί υπεύθυνη εάν για παράδειγμα υπάρχουν ελαττώματα στην παραγωγή. Η ουσία του θέματος έγκειται στην αιτιώδη συνάφεια: μπορεί η βλάβη να αποδοθεί αιτιωδώς στον εμβολιασμό; Η εταιρεία Biontech τονίζει ότι «μέχρι στιγμής δεν μπορεί να αποδειχθεί αιτιώδης συνάφεια μεταξύ των παρουσιαζόμενων βλαβών στην υγεία και του εμβολιασμού για τον κορονοϊό σε καμία από τις περιπτώσεις που εξετάστηκαν». Εκπρόσωπος της εταιρείας δήλωσε στο Γερμανικό Πρακτορείο Ειδήσεων πως «παίρνουμε πολύ σοβαρά υπόψη την ευθύνη μας ως παρασκευαστές εμβολίων». Η Biontech θα εξετάσει προσεκτικά κάθε υπόθεση, υπό την απαραίτητη προϋπόθεση πως θα έχουν υποβληθεί επαρκή έγγραφα. «Κατά την αξιολόγηση της υπόθεσης, μπορούμε να βασιστούμε αποκλειστικά στα ιατρικά δεδομένα για να αξιολογήσουμε αν υπάρχει αιτιώδης συνάφεια ή όχι. Δυστυχώς, τέτοια δεδομένα λείπουν πολλές φορές». Οι όροι συχνά συγχέονται. Από τη μία πλευρά, υπάρχει η «αντίδραση από τον εμβολιασμό». Πρόκειται για τυπικά συμπτώματα όπως η ερυθρότητα, το πρήξιμο ή ο πόνος στο σημείο της ένεσης. Ο πυρετός, ο πονοκέφαλος και οι πόνοι στα άκρα θεωρούνται επίσης φυσιολογικοί, καθώς αποτελούν έκφραση της επιθυμητής αντίδρασης του ανοσοποιητικού συστήματος στο εμβόλιο. Το Ινστιτούτο Paul Ehrlich (PEI), το οποίο είναι υπεύθυνο για την ασφάλεια των εμβολίων, θεωρεί ως «επιπλοκή του εμβολίου για τον κορονοϊό» μια ανεπιθύμητη αντίδραση που εμφανίζεται μετά τον εμβολιασμό, η οποία, πρώτον, μπορεί να σχετίζεται αιτιωδώς με τον εμβολιασμό και δεύτερον, υπερβαίνει τα συμπτώματα αντίδρασης. Ως «βλάβη από το εμβόλιο» με τη στενότερη έννοια χαρακτηρίζονται «οι υγειονομικές και οικονομικές συνέπειες» αυτής της επιπλοκής. Οι «σοβαρές παρενέργειες» ορίζονται νομικά ως επιπτώσεις του εμβολίου «που είναι θανατηφόρες ή απειλητικές για τη ζωή, απαιτούν νοσηλεία ή παράταση της νοσηλείας, οδηγούν σε μόνιμη ή σοβαρή αναπηρία, ανικανότητα και συγγενείς ή γενετικές ανωμαλίες». Το PEI απαριθμεί τις ακόλουθες σοβαρές επιπλοκές του εμβολιασμού για τον κορονοϊό: την καρδιακή νόσο μυοπερικαρδίτιδα, ενδεχόμενες θρομβώσεις στον εγκέφαλο ή και αλλού, την παράλυση του προσώπου, ένα είδος μυϊκής αδυναμίας που ονομάζεται σύνδρομο Guillain-Barré και την εξασθένιση της ακοής. Σύμφωνα με τα στοιχεία του PEI, όλες είναι «σπάνιες» (ένα κρούσμα ανά 1.000 έως 10.000 εμβολιασμούς) ή «πολύ σπάνιες» (λιγότερο από ένα κρούσμα ανά 10.000 εμβολιασμούς). Σύμφωνα με την τελευταία λεπτομερή έκθεση του ινστιτούτου, υπήρχαν 120 περιπτώσεις στις οποίες αναγνωρίστηκε «πιθανή ή ενδεχόμενη αιτιώδης σχέση» μεταξύ ενός θανάτου και του εμβολιασμού κατά του κορονοϊού. Από τότε που ξεκίνησε ο εμβολιασμός, έχουν γίνει συνολικά 183.000.000 εμβολιασμοί κατά του κορονοϊού, σύμφωνα με το Ινστιτούτο Robert Koch. Το ποσοστό των αναφορών ήταν 1,8 ανά 1.000 δόσεις εμβολίου, ενώ για τις ύποπτες περιπτώσεις σοβαρών ανεπιθύμητων παρενεργειών και επιπλοκών ήταν 0,3 αναφορές ανά 1.000 δόσεις εμβολίου. Ξανά και ξανά, τα μέσα ενημέρωσης δημοσιεύουν δραματικά περιστατικά, όπως για παράδειγμα η περίπτωση μίας έφηβης πρώην αθλήτριας που κινδύνευσε η ζωή της μετά τη δεύτερη δόση εμβολιασμού και τώρα βρίσκεται σε αναπηρικό καροτσάκι. «Ωστόσο, σύμφωνα με τα τρέχοντα δεδομένα, περιπτώσεις όπως αυτή είναι τόσο σπάνιες που δεν καταγράφονται ως στατιστικό φαινόμενο», δήλωσε στην εφημερίδα “Die Zeit” ο Λάιφ Έρικ Σάντερ, ερευνητής εμβολίων και επικεφαλής της κλινικής για τις λοιμώδεις νόσους στο Charité του Βερολίνου, εξηγώντας πως, εάν υπήρχε συσσώρευση τέτοιων περιστατικών, αυτό θα είχε παρατηρηθεί στα δεδομένα του PEI και – με περισσότερες από 13 δισεκατομμύρια δόσεις εμβολιασμού παγκοσμίως – ακόμη περισσότερο στα διεθνή δεδομένα. Και αυτό δεν συμβαίνει. Μήπως κρύβονται περιστατικά κάτω από το χαλί; Οι αντίπαλοι των εμβολίων κατά του κορονοϊού ισχυρίζονται πως ναι. Το 2022, για παράδειγμα, υποστηρίχθηκε πως οι ιδιώτες ιατροί είχαν αντιληφθεί παρενέργειες των εμβολιασμών 2,5 εκατομμύρια φορές. Αυτό θα προκαλούσε προβλήματα στο 1,5% όλων των εμβολιασμών κατά του κορονοϊού. Με τους συμβατικούς εμβολιασμούς πριν από τη χρήση mRNA, το αντίστοιχο ποσοστό ήταν 0,3%. Οι fact-checkers κατέληξαν στο συμπέρασμα ότι εδώ εξομοιώθηκαν διαφορετικά πράγματα και εξήχθησαν λανθασμένα συμπεράσματα. Για παράδειγμα, οι αβλαβείς αντιδράσεις των εμβολίων, οι οποίες είναι συχνές και οι σοβαρές επιπλοκές των εμβολίων, οι οποίες είναι πολύ σπάνιες, συναθροίστηκαν. Αρκετές εκατοντάδες άτομα έχουν λάβει συνταξιοδοτικά δικαιώματα. Δεν πρόκειται για αποζημιώσεις, αλλά για παροχές από τις αρμόδιες υπηρεσίες συντάξεων των κρατιδίων. Εάν η σχετική αίτηση απορριφθεί, ο αιτών μπορεί να προσφύγει κατά της απόφασης δικαστικά. Και εδώ, το ερώτημα είναι εάν η βλάβη προκλήθηκε αιτιωδώς από αυτόν. Σύμφωνα με έρευνα της εφημερίδας Frankfurter Allgemeine Zeitung, μέχρι τα μέσα Μαρτίου 2023, κατατέθηκαν 6.600 αιτήσεις για συνταξιοδοτικές παροχές λόγω βλάβης από εμβόλιο κατά του κορονοϊού, σε 13 από τα 16 ομοσπονδιακά κρατίδια. Από αυτές, οι 284 έγιναν αποδεκτές. O όρος Post-Vac αφορά τις επιπτώσεις μετά από τον εμβολιασμό. Σε γενικές γραμμές, πρόκειται για συμπτώματα που μπορεί να εμφανιστούν και μετά από άλλες λοιμώξεις. Ο καθηγητής Μπέρνχαρντ Σίφερ, επικεφαλής εξωτερικού ιατρείου στο Πανεπιστημιακό Νοσοκομείο του Μάρμπουργκ, εξηγεί πως «είναι αδύνατον να εξαχθεί με την πρώτη εξέταση συμπέρασμα για το εάν πράγματι τα συμπτώματα οφείλονται στον εμβολιασμό». Ακόμη, δεν πρέπει να ελέγχεται μονάχα η αιτιώδης συνάφεια, αλλά και να γίνεται η διάκριση μεταξύ όσων απλώς εμβολιάστηκαν και εκείνων που πέραν του εμβολιασμού, επιπλέον είχαν νοσήσει με κορονοϊό. Ο υπουργός Υγείας Καρλ Λάουτερμπαχ υποσχέθηκε πως η πολιτεία θα μεριμνήσει για όσους παρουσίασαν μακροχρόνιες βλάβες από τη μόλυνση ή τον εμβολιασμό κατά του κορονοϊού. Ο Λάουτερμπαχ ανακοίνωσε τον Μάρτιο στην εκπομπή “heute journal” του ZDF ότι θα δημιουργηθεί ένα πρόγραμμα για τη διερεύνηση των επιπτώσεων του Long-Covid και του Post-Vac και τη βελτίωση της περίθαλψης των πασχόντων. Οι μακροπρόθεσμες επιπτώσεις ενός εμβολιασμού θα πρέπει να αναγνωριστούν ταχύτερα. Οι σχολιαστές, πάντως, θεώρησαν πως πρόκειται για στροφή 180 μοιρών από τον υπουργό, ο οποίος στο παρελθόν τόνιζε την ασφάλεια των εμβολίων κατά του κορονοϊού. ΠΗΓΗ: Deutsche Welle  "
newsit.gr,https://www.newsit.gr/kosmos/Unicef-67-ekat-paidia-pagkosmios-exasan-doseis-vasikon-emvolion-logo-koronoiou/3754113/,Κοσμος,Unicef: 67 εκατ. παιδιά παγκοσμίως έχασαν δόσεις βασικών εμβολίων λόγω κορονοϊού,2023-04-20T09:01:52+03:00,,"NewsIT Κοσμος 67 εκατ. παιδια παγκοσμιως εχασαν δοσεις βασικων εμβολιων λογω κορονοιου - Κινδυνος ξεσπασματος επιδημιων πολιομυελιτιδας η ιλαρας Από το 2019 ως το 2021, 67 εκατομμύρια παιδιά έχασαν δόσεις ή δεν έκαναν κανένα από τα βασικά εμβόλια λόγω των προβλημάτων που προκάλεσε η πανδημία του κορονοϊού, όπως αναφέρει έκθεση της Unicef. Ένα γεγονός που πήγε τον κόσμο περισσότερα από 10 χρόνια πίσω σε ό,τι αφορά τον παιδικό εμβολιασμό, προειδοποίησε ο ΟΗΕ. Στη διάρκεια των τριών αυτών ετών, λόγω της πίεσης που ασκούνταν στα συστήματα υγείας ή τους περιορισμούς που επιβλήθηκαν για την ανάσχεση της πανδημίας του κορονοϊού, «υπονομεύθηκε περισσότερο από μία δεκαετία προόδου στον τακτικό εμβολιασμό των παιδιών», υπογράμμισε έκθεση της Unicef που δημοσιεύθηκε χθες Τετάρτη (19.04.2023).  Στην έκθεση αυτή, η Unicef προειδοποιεί ότι θα είναι «πρόκληση να επανέλθουμε στον σωστό δρόμο», ενώ εξέφρασε την ανησυχία της για τον κίνδυνο ξεσπάσματος επιδημιών πολιομυελίτιδας ή ιλαράς. Σύμφωνα με την υπηρεσία του ΟΗΕ, η εμβολιαστική κάλυψη μειώθηκε σε 112 χώρες. Από το 2019 ως το 2021 το επίπεδο παιδικού εμβολιασμού παγκοσμίως μειώθηκε κατά 5 μονάδες, πέφτοντας στο 81%, το χαμηλότερο ποσοστό από το 2008.  67 εκατομμύρια παιδιά έχασαν δόσεις εμβολίων, κυρίως στην Αφρική και τη νότια Ασία, ενώ 48 εκατομμύρια εξ αυτών δεν έχουν λάβει κανένα εμβόλιο. «Τα εμβόλια διαδραμάτισαν έναν πραγματικά σημαντικό ρόλο στη μακροζωία και την καλή υγεία των παιδιών», ενώ «οποιαδήποτε μείωση στο ποσοστό εμβολιασμού είναι ανησυχητική», τόνισε ο Μπράιαν Κίλι επικεφαλής συντάκτης της έκθεσης. Ο εμβολιασμός σώζει 4,4 εκατομμύρια ζωές κάθε χρόνο, υπογράμμισε η Unicef, ένας αριθμός που θα μπορούσε να φτάσει τα 5,8 εκατομμύρια, αν ο κόσμος κατάφερνε ως το 2030 να μειώσει στο μισό τον αριθμό των παιδιών που στερούνται βασικά εμβόλια και να πετύχει εμβολιαστική κάλυψη σε ποσοστό 90% για τα βασικά εμβόλια. Προτού βρεθεί εμβόλιο για την ιλαρά, το 1963, η ασθένεια σκότωνε περίπου 2,6 εκατομμύρια ανθρώπους ετησίως, κυρίως παιδιά. Ο αριθμός αυτός έπεσε στις 128.000 το 2021, αν και η ασθένεια αυτή ανησυχεί και πάλι τον ΟΗΕ. Σε διάστημα τριών ετών το ποσοστό εμβολιασμού κατά της ιλαράς – η οποία είναι τόσο μεταδοτική που απαιτεί ποσοστό εμβολιασμού 95% στην κοινότητα προκειμένου να επιτευχθεί συλλογική ανοσία—μειώθηκε από το 86 στο 81%, σύμφωνα με την έκθεση. Παράλληλα ο αριθμός των κρουσμάτων ιλαράς διπλασιάστηκε το 2022 σε σχέση με το 2021. Εξάλλου, και την ώρα που οι συζητήσεις για την covid επανέφεραν στο προσκήνιο τους αντιεμβολιαστές, στην έκθεσή της η Unicef εκφράζει την ανησυχία της για τη μείωση της εμπιστοσύνης που δείχνουν οι άνθρωποι στα εμβόλια σε 52 από τις 55 χώρες που έγινε έρευνα. «Τα στοιχεία αυτά είναι ένα ανησυχητικό προειδοποιητικό σημάδι», τόνισε η επικεφαλής της Unicef Κάθριν Ράσελ. «Δεν μπορούμε να επιτρέψουμε η εμπιστοσύνη προς τα εμβόλια ρουτίνας να γίνει ακόμη ένα θύμα της πανδημίας», πρόσθεσε. «Σε διαφορετική περίπτωση το επόμενο κύμα θανάτων ενδέχεται να είναι μεγάλος αριθμός παιδιών με ιλαρά, διφθερίτιδα ή κάποια άλλη ασθένεια που μπορεί να προληφθεί». Σε χώρες όπως η Παπούα Νέα Γουινέα και η Νότια Κορέα μειώθηκε κατά 44% το ποσοστό των ερωτηθέντων που συμφώνησε με τη φράση: «τα εμβόλια είναι σημαντικά για τα παιδιά». Στη Γκάνα, τη Σενεγάλη και την Ιαπωνία μειώθηκε κατά ένα τρίτο, ενώ στις ΗΠΑ κατά 13,6%. Στην Ινδία, την Κίνα και το Μεξικό η εμπιστοσύνη προς τα εμβόλια παρέμεινε σε γενικές γραμμές στα ίδια επίπεδα, ή αυξήθηκε. Παρά τα στοιχεία αυτά, «υπάρχουν λόγοι για να είμαστε αισιόδοξοι για το γεγονός ότι οι υπηρεσίες επαναλειτουργούν σε έναν αριθμό χωρών», εκτίμησε ο Κίλι, κάνοντας λόγο για «ενθαρρυντικά» προκαταρκτικά στοιχεία για το 2022.    "
newsit.gr,https://www.newsit.gr/ygeia/karkinos-oi-synomosiologoi-yiothetoun-mythikes-aities-gia-tin-astheneia-deixnei-nea-ereyna/3668171/,Κοσμος,"Καρκίνος: Οι συνωμοσιολόγοι υιοθετούν μυθικές αιτίες για την ασθένεια, δείχνει νέα έρευνα",2022-12-22T16:25:13+02:00,,"NewsIT Υγεια Καρκινος: Οι συνωμοσιολογοι υιοθετουν μυθικες αιτιες για την ασθενεια, δειχνει νεα ερευνα Εύκολα «θύματα» παραπληροφόρησης για τον καρκίνο (και όχι μόνο) μπορούν αν γίνουν όσοι πιστεύουν σε θεωρίες συνωμοσίας. Νέα έρευνα έδειξε ότι οι άνθρωποι που πιστεύουν σε συνωμοσίες και πέφτουν θύματα (κυρίως διαδικτυακής) παραπληροφόρησης ή όσοι προτιμούν τις εναλλακτικές ιατρικές θεραπείες, είναι πιθανότερο να υιοθετούν επίσης διάφορες μυθικές και όχι πραγματικές αιτίες του καρκίνου.  Τα ευρήματα, σύμφωνα με τους επιστήμονες, αναδεικνύουν τη δυσκολία που αντιμετωπίζει η κοινωνία στο να διακρίνει την πραγματική αιτιολογία του καρκίνου από φαντασιακές και ανύπαρκτες αιτίες, κάτι που εν πολλοίς οφείλεται στην εξάπλωση της σχετικής παραπληροφόρησης κυρίως μέσα από τις πλατφόρμες των διαφόρων μέσων κοινωνικής δικτύωσης, οι οποίες έχουν δώσει «βήμα» σε ποικίλες υπερβολές, ψευδοεπιστημονικές θεωρίες και ανοησίες. Ο καρκίνος αποτελεί βασική αιτία θανάτου παγκοσμίως και εκτιμάται ότι σχεδόν τα μισά περιστατικά θα μπορούσαν να προληφθούν μέσω έγκαιρων αλλαγών στον τρόπο ζωής και εμβολιασμού (π.χ. κατά του ιού HPV). Η παραπληροφόρηση σχετικά με τις αιτίες του καρκίνου δυστυχώς μπορεί να οδηγήσει τους ανθρώπους να αρνηθούν τα κατάλληλα προληπτικά μέτρα και να λάβουν λανθασμένες ιατρικές αποφάσεις.  Οι ερευνητές, με επικεφαλής τη δρ Λάουρα Κόστας του Ερευνητικού Προγράμματος Επιδημιολογίας του Καρκίνου στο Καταλανικό Ινστιτούτο Ογκολογίας στη Βαρκελώνη, που έκαναν τη σχετική δημοσίευση στο βρετανικό ιατρικό περιοδικό «British Medical Journal» (BMJ), μελέτησαν τις αναρτήσεις και συζητήσεις σε διάφορες online πλατφόρμες σχετικά με τις πεποιθήσεις αναφορικά με τις αιτίες του καρκίνου. Συνολικά αξιολογήθηκαν οι απόψεις σχεδόν 1.500 ατόμων, εκ των οποίων 209 ήταν αντιεμβολιαστές, 112 υπέρμαχοι της εναλλακτικής ιατρικής στη θέση της συμβατικής, ενώ 62 είχαν άλλες ακραίες συνωμοσιολογικές πεποιθήσεις. Ως πραγματικές αιτίες των διαφόρων μορφών της νόσου θεωρήθηκαν το κάπνισμα, η κατανάλωση αλκοόλ, η μικρή έως μηδαμινή σωματική άσκηση/δραστηριότητα, το κάψιμο από τον ήλιο, το οικογενειακό ιστορικό καρκίνου, η λοίμωξη από HPV, η παχυσαρκία κ.α. Ως μυθικές αιτίες του καρκίνου θεωρήθηκαν η χρήση κινητών τηλεφώνων ή φούρνων μικροκυμάτων, η κατανάλωση τροφών με τεχνητές γλυκαντικές ουσίες/πρόσθετα ή γενετικά τροποποιημένών τροφίμων, η χρήση χημικών προϊόντων καθαρισμού, η διαβίωση κοντά σε γραμμές δικτύου ηλεκτρισμού, το στρες κ.α. Είναι αξιοσημείωτο ότι σχεδόν οι μισοί συμμετέχοντες (45%), άσχετα με το αν είχαν ροπή στη συνωμοσιολογία ή όχι, συμφώνησαν με τη δήλωση «φαίνεται πως το καθετί προκαλεί καρκίνο». Αυτό δείχνει, κατά τους ερευνητές, ότι η κοινωνία δυσκολεύεται να ξεχωρίσει τις πραγματικές από τις μυθικές αιτίες του καρκίνου. Πέραν αυτού, οι συνωμοσιολόγοι/αντιεμβολιαστές/εναλλακτικοί διαπιστώθηκε ότι τείνουν σε μεγαλύτερο ποσοστό να πιστεύουν στις μυθικές από ό,τι στις πραγματικές αιτίες της νόσου.  "
newsit.gr,https://www.newsit.gr/kosmos/nea-zilandia-goneis-arnountai-na-dothei-aima-emvoliasmenou-kata-tou-koronoiou-sto-arrosto-vrefos-tous/3655793/,Κοσμος,Νέα Ζηλανδία: Γονείς αρνούνται να δοθεί «αίμα εμβολιασμένου κατά του κορονοϊού» στο άρρωστο βρέφος τους,2022-12-06T09:15:59+02:00,,"NewsIT Κοσμος Γονεις αρνουνται να δοθει «αιμα εμβολιασμενου κατα του κορονοιου» στο αρρωστο βρεφος τους Οι γονείς ενός άρρωστου βρέφους στη Νέα Ζηλανδία, αρνούνται να υποβληθεί το παιδί τους σε χειρουργική επέμβαση – αναγκαία για να διατηρηθεί στη ζωή – επειδή φοβούνται ότι μπορεί να του μεταγγιστεί αίμα ανθρώπου που έχει εμβολιαστεί κατά του κορονοϊού. Για τον λόγο αυτό, οι αρχές ζήτησαν από τη δικαιοσύνη να τους δοθεί μερική κηδεμονία του βρέφους. Οι υγειονομικές αρχές ανέφεραν ότι υπέβαλαν το σχετικό αίτημα σχετικά με το βρέφος στην Νέα Ζηλανδία σήμερα (06.12.2022) εκτάκτως στο Ανώτερο Δικαστήριο του Όκλαντ, αφού οι γονείς του αρνούνται να του μεταγγιστεί αίμα ανθρώπου που έχει εμβολιαστεί κατά του κορονοϊού, περιορίζοντας έτσι τους γιατρούς.  Το τεσσάρων μηνών βρέφος, η ταυτότητα του οποίου δεν έχει αποκαλυφθεί έπειτα από εντολή του δικαστηρίου, πάσχει, σύμφωνα με τη μητέρα του, από στένωση της πνευμονικής βαλβίδας, ένα καρδιακό πρόβλημα που απαιτεί χειρουργική επέμβαση. Όμως το βρέφος έχει καθυστερήσει να υποβληθεί σε αυτή την επέμβαση καθώς οι γονείς του απαιτούν το αίμα που θα του μεταγγιστεί να προέρχεται από ανθρώπους που δεν έχουν λάβει εμβόλιο mRNA κατά της covid.  Το αίτημά τους απορρίφθηκε καθώς τα νοσοκομεία στη Νέα Ζηλανδία δεν διαχωρίζουν το αίμα των εμβολιασμένων από αυτό των μη εμβολιασμένων. Οι αρχές ζήτησαν από τη δικαιοσύνη να τους δώσει μερική κηδεμονία του βρέφους. Αν το δικαστήριο δεχθεί το αίτημά τους, οι γονείς θα εξακολουθήσουν να είναι οι κηδεμόνες του βρέφους, αλλά δεν θα μπορούν να λαμβάνουν ιατρικές αποφάσεις για αυτό. Οι υγειονομικές αρχές εξήγησαν ότι προσέφυγαν στη δικαιοσύνη «έχοντας υπόψη μας το καλύτερο συμφέρον του βρέφους» και έπειτα «από μακρές συζητήσεις» με την οικογένεια. Περίπου 150 αντιεμβολιαστές διαδηλωτές συγκεντρώθηκαν σήμερα μπροστά από το δικαστήριο του Όκλαντ για να εκφράσουν τη στήριξή τους στους γονείς.  "
newsit.gr,https://www.newsit.gr/kosmos/aystria-aytoktonise-giatros-pou-dexotan-apeiles-apo-antiemvoliastes/3572893/,Κοσμος,Αυστρία: Αυτοκτόνησε γιατρός που δεχόταν απειλές από αντιεμβολιαστές,2022-07-30T13:48:05+03:00,,"NewsIT Κοσμος Αυστρια: Αυτοκτονησε γιατρος που δεχοταν απειλες απο αντιεμβολιαστες Οι Αυστριακοί ηγέτες έκαναν έκκληση για εθνική ενότητα μετά την αυτοκτονία μιας γιατρού η οποία δεχόταν απειλές θανάτου από ακτιβιστές κατά του εμβολιασμού και από υποστηρικτές θεωριών συνωμοσίας για την πανδημία του κορονοϊού. «Ας θέσουμε ένα τέλος σε αυτόν τον εκφοβισμό και την τρομολαγνεία. Το μίσος και η μισαλλοδοξία δεν έχουν θέση στην Αυστρία μας», δήλωσε ο πρόεδρος Αλεξάντερ Φαν ντερ Μπέλεν, χαιρετίζοντας τη Λίζα-Μαρία Κέλερμερ ως μια γιατρό που στήριξε τη θεραπεία ανθρώπων, την προστασία τους από ασθένειες έχοντας μια προσεκτική προσέγγιση στην πανδημία.  «Αλλά ορισμένοι άνθρωποι εξοργίστηκαν με αυτό. Και αυτοί οι άνθρωποι την τρόμαξαν, την απείλησαν, πρώτα στο διαδίκτυο και μετά και αυτοπροσώπως…». Το πτώμα της γιατρού -η οποία έδινε συχνά συνεντεύξεις σε μέσα ενημέρωσης για την καταπολέμηση της πανδημίας του κορονοϊού και την προώθηση των εμβολιασμών- βρέθηκε στο γραφείο της στην Άνω Αυστρία χθες Παρασκευή.  Μέσα ενημέρωσης ανέφεραν ότι εισαγγελείς είπαν ότι βρήκαν ένα σημείωμα αυτοκτονίας και δεν σχεδιάζουν να κάνουν νεκροψία. Η Αυστρία τον περασμένο μήνα απέσυρε τα σχέδια για την εισαγωγή υποχρεωτικού εμβολιασμού κατά της Covid-19 για ενήλικες, λέγοντας ότι είναι απίθανο το μέτρο να αυξήσει ένα από τα χαμηλότερα ποσοστά εμβολιασμού στη Δυτική Ευρώπη. Δεκάδες χιλιάδες άνθρωποι είχαν κάνει πορείες σε συχνές διαδηλώσεις ενάντια στα μέτρα lockdown πέρυσι και ενάντια στα σχέδια να γίνουν υποχρεωτικοί οι εμβολιασμοί, υπογραμμίζοντας ένα κοινωνικό χάσμα σχετικά με τα μέτρα δημόσιας υγείας που έχουν βιώσει πολλές χώρες. Όμως η αυτοκτονία της γιατρού – για την οποία η αυστριακή ένωση ιατρών τόνισε ότι αντικατοπτρίζει μια ευρύτερη τάση απειλών κατά του ιατρικού προσωπικού – συγκλόνισε τη χώρα. «Το μίσος εναντίον των ανθρώπων είναι ασυγχώρητο. Αυτό το μίσος πρέπει επιτέλους να σταματήσει», δήλωσε ο υπουργός Υγείας Γιοχάνες Ράουχ.  "
newsit.gr,https://www.newsit.gr/ellada/kyriakos-mitsotakis-prosagoges-ekso-apo-to-spiti-tou-prothypourgou/3559205/,Κοσμος,Κυριάκος Μητσοτάκης: Προσαγωγές έξω από το σπίτι του πρωθυπουργού,2022-07-07T20:36:05+03:00,,"NewsIT Ελλαδα Προσαγωγες εξω απο το σπιτι του πρωθυπουργου μετα απο διαμαρτυρια υγειονομικων - Τι λεει ο προεδρος της ΠΟΕΔΗΝ Σύμφωνα με πληροφορίες, το απόγευμα της Πέμπτης έγινε μία συγκέντρωση διαμαρτυρίας έξω από το σπίτι του Κυριάκου Μητσοτάκη. Πρόκειται για υγειονομικούς υπαλλήλους που έχουν μπει σε αναστολή. Οι πληροφορίες αναφέρουν ότι μετά τη διαμαρτυρία έξω από το σπίτι του πρωθυπουργού, έγιναν προσαγωγές -κάποιοι μιλούν για 30 άτομα- οι οποίοι οδηγήθηκαν στη ΓΑΔΑ.  Στο μεταξύ, ο Μιχάλης Γιαννάκος καταδικάζει τις διαμαρτυρίες έξω από το σπίτι του πρωθυπουργού! Σύμφωνα με πληροφορίες, θεωρεί ότι οι οικογένειες πολιτικών, Υπουργών, εκπροσώπων Φορέων πρέπει να μένουν έξω από κάθε στοχοποίηση.  «Καταδικάζουμε τέτοιες πρωτοβουλίες που στοχοποιούν τις οικογένειες που δεν φταίνε σε τίποτα. Δεν μας εκφράζουν και συκοφαντούν τους 7.000 συναδέλφους που αφορά το μέτρο των αναστολών εργασίας. Συκοφαντούν συνολικά το υγειονομικό κίνημα που με αγωνιστικές κινητοποιήσεις στεκόμαστε στο πλευρό των συναδέλφων για άρση αυτού του άδικου μέτρου χωρίς κανένα υγειονομικό όφελος. Πολλές φορές διαδηλώσαμε δυναμικά έξω από τα Υπουργεία ποτέ όμως δεν διανοηθήκαμε να στοχοποιήσουμε οικογένειες υπουργών και πόσο μάλλον του ίδιου του πρωθυπουργού. Υπάρχουν τα κυβερνητικά κτίρια να διαδηλώνουμε για τα δίκαια αιτήματά μας. Συνεχίζουμε δυναμικά τους αγώνες ενάντια των άδικων αναστολών εργασίας την ώρα που έχουν αρθεί όλα τα περιοριστικά μέτρα». Θυμίζουμε ότι πριν από λίγες ημέρες είχαν γίνει αντίστοιχες διαμαρτυρίες και έξω από το σπίτι του Υπουργού Υγείας Θάνου Πλεύρη, με τον υπουργό να γράφει στο Twitter: Έξω από το σπίτι μου που βρίσκεται η γυναίκα μου και τα δυο μου παιδιά έχουν συγκεντρωθεί αντιεμβολιαστές και «Διαδηλώνουν» εναντίον της οικογένειας μου. Στοχοποιείται η οικογένεια μου για τις υπουργικές μου αποφάσεις. Αναμένω την αυτονόητη καταδίκη από όλο τον Πολιτικό Κόσμο               "
newsit.gr,https://www.newsit.gr/politikh/pleyris-stoxos-antiemvoliaston-kai-pali-to-spiti-kai-i-oikogeneia-mou/3554508/,Κοσμος,Πλεύρης: Στόχος αντιεμβολιαστών και πάλι το σπίτι και η οικογενειά μου,2022-06-30T23:34:25+03:00,,NewsIT Πολιτικη Πλευρης: Στοχος αντιεμβολιαστων και παλι το σπιτι και η οικογενεια μου Ο υπουργός Υγείας Θάνος Πλεύρης έκανε γνωστό πως το σπίτι του έγινε και πάλι στόχος αντιεμβολιαστών. Όπως ανάρτησε ο κ.Πλεύρης στο twitter: «Δυστυχώς και σήμερα στόχος των αντιεμβολιαστών το σπίτι μου και η οικογένεια μου».  Δυστυχώς και σήμερα στόχος των αντιεμβολιαστών το σπίτι μου και η οικογένεια μου.   Αυτή είναι η δεύτερη φορά που ο Θάνος Πλεύρης γίνεται στόχος των αντιεμβολιαστών καθώς και στις 27 Ιουνίου είχε γίνει διαδήλωση έξω από το σπίτι του στο οποίο βρισκόταν η οικογένειά του. Έξω από το σπίτι μου που βρίσκεται η γυναίκα μου και τα δυο μου παιδιά έχουν συγκεντρωθεί αντιεμβολιαστές και «Διαδηλώνουν» εναντίον της οικογένειας μου. Στοχοποιείται η οικογένεια μου για τις υπουργικές μου αποφάσεις. Αναμένω την αυτονόητη καταδίκη από όλο τον Πολιτικό Κόσμο   
newsit.gr,https://www.newsit.gr/politikh/thanos-pleyris-antiemvoliastes-diadilonoun-ekso-apo-to-spiti-mou/3552248/,Κοσμος,Θάνος Πλεύρης: Αντιεμβολιαστές «διαδηλώνουν» έξω από το σπίτι μου,2022-06-27T20:15:39+03:00,,"NewsIT Πολιτικη Συγκεντρωση αντιεμβολιαστων εξω απο το σπιτι του Θανου Πλευρη Με ανάρτηση του στο Twitter, ο Θάνος Πλεύρης γνωστοποίησε ότι αντιεμβολιαστές συγκεντρώθηκαν έξω από το σπίτι του.  “Έξω από το σπίτι μου που βρίσκεται η γυναίκα μου και τα δυο μου παιδιά έχουν συγκεντρωθεί αντιεμβολιαστές και «Διαδηλώνουν» εναντίον της οικογένειας μου. Στοχοποιείται η οικογένεια μου για τις υπουργικές μου αποφάσεις. Αναμένω την αυτονόητη καταδίκη από όλο τον Πολιτικό Κόσμο”, έγραψε ο υπουργός Υγείας.  Έξω από το σπίτι μου που βρίσκεται η γυναίκα μου και τα δυο μου παιδιά έχουν συγκεντρωθεί αντιεμβολιαστές και «Διαδηλώνουν» εναντίον της οικογένειας μου. Στοχοποιείται η οικογένεια μου για τις υπουργικές μου αποφάσεις. Αναμένω την αυτονόητη καταδίκη από όλο τον Πολιτικό Κόσμο— Θάνος Πλεύρης (@thanosplevris) June 27, 2022 Έξω από το σπίτι μου που βρίσκεται η γυναίκα μου και τα δυο μου παιδιά έχουν συγκεντρωθεί αντιεμβολιαστές και «Διαδηλώνουν» εναντίον της οικογένειας μου. Στοχοποιείται η οικογένεια μου για τις υπουργικές μου αποφάσεις. Αναμένω την αυτονόητη καταδίκη από όλο τον Πολιτικό Κόσμο Καταδικάζει ο ΣΥΡΙΖΑ-ΠΣ, την στοχοποίηση του υπουργού Υγείας Θάνου Πλεύρη με ανακοίνωσή του στην οποία αναφέρει: «Η οποιαδήποτε προσωπική στοχοποίηση πολιτικών προσώπων, όπως συμβαίνει στην περίπτωση του υπουργού Υγείας, είναι πράξη απαράδεκτη. Υπουργοί και βουλευτές του ΣΥΡΙΖΑ-ΠΣ έχουν βρεθεί αντιμέτωποι με αυτές τις πρακτικές τις οποίες ακόμα και σήμερα η ΝΔ αρνείται να καταδικάσει».  "
newsit.gr,https://www.newsit.gr/kosmos/mko-oi-evraioi-tis-germanias-kindyneyoun-apo-tis-nees-morfes-antisimitismou/3540419/,Κοσμος,ΜΚΟ: Οι Εβραίοι της Γερμανίας κινδυνεύουν από τις νέες μορφές αντισημιτισμού,2022-06-08T15:02:36+03:00,,"NewsIT Κοσμος ΜΚΟ: Οι Εβραιοι της Γερμανιας κινδυνευουν απο τις νεες μορφες αντισημιτισμου Μια είδηση που ξυπνά άσχημες μνήμες βλέπει το φως της δημοσιότητας στη Γερμανία, καθώς αναφέρεται στη ζωή των Εβραίων Γερμανών αποκαλύπτοντας ότι εν έτει 2022 κινδυνεύουν από τις νέες μορφές αντισημιτισμού! Συγκεκριμένα, μια διακεκριμένη γερμανική ΜΚΟ για τα ανθρώπινα δικαιώματα αποκαλύπτει πως οι νέες μορφές αντισημιτισμού συνιστούν “μια μεγάλη απειλή για την ζωή των εβραίων στη Γερμανία μέσω της σχετικοποίησης του ναζισμού, των θεωριών συνωμοσίας και του εγκωμιασμού του τρόμου”.  Το Ίδρυμα Amadeu Antonio, που εδρεύει στο Βερολίνο και έχει ως έργο του την καταπολέμηση του ακροδεξιού εξτρεμισμού, του ρατσισμού και του αντισημιτισμού, δημοσίευσε τα συμπεράσματά του στην “Έκθεση για την Κατάσταση της Κοινωνίας των Πολιτών”. Το κίνημα “Δημιουργική Σκέψη” έχει ανοίξει τον δρόμο σε “νέες μορφές αντισημιτισμού”, όπως αναφέρεται.  Το κίνημα απαρτίζεται ως επί το πλείστον από αρνητές της Covid-19, ακροδεξιούς ακτιβιστές και αντιεμβολιαστές και έχει πραγματοποιήσει μαζικές διαδηλώσεις. Επιπλέον, ο πόλεμος στην Ουκρανία συνοδεύεται από αντισημιτικές ερμηνείες, όπως η εξίσωση της ρωσικής εισβολής με το Ολοκαύτωμα, ενώ οι αντιισραηλινές διαδηλώσεις στη Γερμανία εξυμνούν την τρομοκρατία. Ανάμεσα στα κρούσματα αντισημιτισμού κατά το πρώτο τρίμηνο του έτους που αναφέρονται στην έκθεση είναι δύο επιθέσεις εις βάρος εβραίων τουριστών στο Βερολίνο και ένα περιστατικό στην Φρανκφούρτη, όπου κάποιοι χάραξαν μια σβάστικα στην εξώπορτα του εβραίου δημάρχου Πέτερ Φέλντμαν. Αυτή η αντισημιτική απειλή αναφέρθηκε από την αστυνομία τον Μάρτιο.  "
newsit.gr,https://www.newsit.gr/politikh/nd-o-syriza-pire-ksekathari-thesi-yper-ton-antiemvoliaston/3517283/,Κοσμος,ΝΔ: Ο ΣΥΡΙΖΑ πήρε ξεκάθαρη θέση υπέρ των αντιεμβολιαστών,2022-05-03T19:40:54+03:00,,"NewsIT Πολιτικη ΝΔ: Ο ΣΥΡΙΖΑ πηρε ξεκαθαρη θεση υπερ των αντιεμβολιαστων Για «ξεκάθαρη θέση» που πήρε «υπέρ των αντιεμβολιαστών» κάνει λόγο η ανακοίνωση της ΝΔ κατά του ΣΥΡΙΖΑ, αναφέροντας πως η Κουμουνδούρου διατηρεί ως επίσημη γραμμή τη «γραμμή Πολάκη». Πιο συγκεκριμένα, η ανακοίνωση της ΝΔ κατά του ΣΥΡΙΖΑ αναφέρει:  «Η αυτοκριτική τελικά κάνει θαύματα. Λίγες ημέρες αφού σύνεδρος του ΣΥΡΙΖΑ είχε παρατηρήσει ότι «δεν μπορούμε να είμαστε και με το εμβόλιο και τους αντιεμβολιαστές», επιτέλους η αξιωματική αντιπολίτευση πήρε ξεκάθαρη θέση – υπέρ των αντιεμβολιαστών. Με σημερινή τους ερώτηση προς τον Υπουργό Υγείας, 24 βουλευτές του ΣΥΡΙΖΑ δηλώνουν ότι η αναστολή των ανεμβολίαστων υγειονομικών «στερείται νομικής αλλά και επιστημονικής βάσεως». Μάλιστα, δεν μένουν εκεί ισχυριζόμενοι ότι «το υγειονομικό όφελος από την απομάκρυνση των ανεμβολίαστων υγειονομικών είναι ανύπαρκτο» και ότι «ο σκοπός της προστασίας της δημόσιας υγείας θα μπορούσε να επιτευχθεί με άλλα ηπιότερα μέτρα». Για άλλη μια φορά επιβεβαιώνεται ότι η μόνη επίσημη γραμμή του ΣΥΡΙΖΑ είναι η γραμμή Πολάκη. Η γραμμή που καλούσε σε συγκεντρώσεις υπερμετάδοσης του κορονοϊού. Η γραμμή που ισχυριζόταν ότι δεν θα έχουμε εμβόλια. Η γραμμή που χαρακτήριζε «ξεστοκάρισμα» το εμβόλιο στους νέους. Η γραμμή που αμφισβήτησε την αποτελεσματικότητα των εμβολίων. Απέναντι σε αυτή τη γραμμή, η Κυβέρνηση του Κυριάκου Μητσοτάκη επέλεξε την υπευθυνότητα, βάζοντας την ανθρώπινη ζωή πάνω από όλα. Πήρε έγκαιρα μέτρα, στήριξε έμπρακτα πολίτες και επιχειρήσεις, υλοποίησε ένα από τα πιο άρτια συστήματα οργάνωσης εμβολιασμού, πρωτοστάτησε σε ευρωπαϊκό επίπεδο για τα ψηφιακά πιστοποιητικά. Οι πολίτες όλα αυτά τα βλέπουν, τα γνωρίζουν και στο τέλος της τετραετίας θα αξιολογήσουν το ήθος και τη στάση κάθε κόμματος, δίνοντας ισχυρή ψήφο εμπιστοσύνης στον Κυριάκο Μητσοτάκη».  "
newsit.gr,https://www.newsit.gr/topikes-eidhseis/mitropolitis-dramas-paylos-tin-triti-3-5-i-eksodios-akolouthia-gia-ton-ierarxi-parousia-ieronymou-imera-penthous-i-ayriani-ston-nomo/3516508/,Κοσμος,Μητροπολίτης Δράμας Παύλος: Την Τρίτη (3/5) η Εξόδιος Ακολουθία για τον ιεράρχη παρουσία Ιερώνυμου – Ημέρα πένθους η αυριανή στον νομό,2022-05-02T15:35:03+03:00,,"NewsIT Τοπικα Νεα Την Τριτη (3/5) η Εξοδιος Ακολουθια για τον Μητροπολιτη Δραμας Παυλο παρουσια Ιερωνυμου - Δημοσιο πενθος στον νομο Την Τρίτη 3 Μαΐου η Εξόδιος Ακολουθία του Μητροπολίτη Δράμας Παύλου στον Ιερό Μητροπολιτικό Ναό. Θα παραστεί ο Αρχιεπίσκοπος Αθηνών και πάσης Ελλάδος κ.κ. Ιερώνυμος.  Ημέρα πένθους για τη Δράμα η εκδημία του Μητροπολίτη Δράμας Παύλου, που εκοιμήθη σε ηλικία 59 ετών. Υπηρετούσε στην πόλη από το 2005. Η Εξόδιος Ακολουθία θα τελεστεί την Τρίτη 3 Μαΐου στις 17:30 στον Ιερό Μητροπολιτικό Ναό Εισοδίων της Θεοτόκου Δράμας, παρουσία του Μακαριωτάτου Αρχιεπισκόπου Αθηνών και πάσης Ελλάδος κ.κ. Ιερωνύμου.  Στη συνέχεια η ταφή θα πραγματοποιηθεί στην Ιερά Μονή Αναλήψεως του Σωτήρος Σίψας, τόπο κατοικίας του Αγίου Γεωργίου του Καρσλίδη. Η Τρίτη 3 Μαΐου είναι ημέρα πένθους για τη Δράμα και σε όλα τα δημόσια κτήρια οι σημαίες κυματίζουν μεσίστιες.  Οι υπηρεσίες της Αντιπεριφέρειας Δράμας θα παραμείνουν κλειστές. Όπως ανέφερε ο proinos-typos.gr, ο ιεράρχης, βρισκόταν το Σαββατοκύριακο (30.04.2022 – 01.05.2022) στη Νάουσα, προσκεκλημένος του οικείου μητροπολίτη κ. Παντελεήμονα, προκειμένου να παραστεί στις λατρευτικές και εορταστικές εκδηλώσεις για τα 200 χρόνια από το Ολοκαύτωμα της Νάουσας και για τον εορτασμό της Ζωοδόχου Πηγής, όπου παραβρέθηκαν η Πρόεδρος της Δημοκρατίας, Κατερίνα Σακελλαροπούλου και ο Αρχιεπίσκοπος Αθηνών κ. Ιερώνυμος. Το βράδυ της Κυριακής (01.05.2022) ο μακαριστός μητροπολίτης Δράμας, Παύλος  επισκέφθηκε τη Βέροια όπου ένιωσε αδιαθεσία και αρχικά διακομίσθηκε στο νοσοκομείο της πόλης, ενώ στη συνέχεια μεταφέρθηκε σε νοσοκομείο της Θεσσαλονίκης όπου και άφησε την τελευταία του πνοή μετά από έμφραγμα του μυοκαρδίου που υπέστη. Τοποτηρητής της χηρευούσης Μητροπόλεως Δράμας ορίστηκε ο Σεβασμιώτατος Μητροπολίτης Ξάνθης και Περιθεωρίου, κ. Παντελεήμων. Ο μακαριστός Μητροπολίτης Δράμας, γεννήθηκε στη Βέροια το 1963. Μετά τις εγκύκλιες σπουδές του σπούδασε από την Εκκλησιαστική Σχολή της Λαμίας όπου και αποφοίτησε. Έπειτα εισήχθη στη Θεολογική Σχολή του Αριστοτελείου Πανεπιστημίου Θεσσαλονίκης. Με την ολοκλήρωση των προπτυχιακών σπουδών του το 1988, συνέχισε τις μεταπτυχιακές του σπουδές, λαμβάνοντας μεταπτυχιακό δίπλωμα το 1995. Είναι διδάκτωρ του ίδιου πανεπιστημίου από το 2002. Χειροτονήθηκε διάκονος το 1983 και πρεσβύτερος το 1988 υπό του μακαριστού Μητροπολίτου Βεροίας, Παύλου. Click4more: Εκοιμήθη στα 59 ο μητροπολίτης Δράμας Παύλος – Συγκίνηση για τον ιεράρχη με το πλούσιο έργο Διετέλεσε εφημέριος του Ιερού Ναού Οσίου Αντωνίου, πολιούχου της Βέροιας, και στη συνέχεια το 1991, εξελέγη ηγούμενος της Ιεράς Μονής Παναγίας Σουμελά και αντιπρόεδρος του διοικητικού συμβουλίου του ομώνυμου ιδρύματος. Έγραψε άρθρα σε εφημερίδες και περιοδικά. Είχε πραγματοποιήσει πολλές ομιλίες και διαλέξεις. Έλαβε μέρος σε εκκλησιαστικές αποστολές στην Ελλάδα και το εξωτερικό. Πέντε ημέρες μετά την κοίμηση του Μητροπολίτη Δράμας, Διονυσίου, στις 5 Οκτωβρίου 2005, εξελέγη Μητροπολίτης Δράμας από την Ιερά Σύνοδο της Εκκλησίας της Ελλάδος. Χειροτονήθηκε Επίσκοπος στις 9 του ίδιου μήνα. Εγκαινίασε τον νέο ναό του Αγίου Χρυσοστόμου Σμύρνης στη Δράμα το 2016. Ήταν ένας ιδιαίτερα αγαπητός ιεράρχης, με σημαντικό έργο τόσο στην τοπική Εκκλησία όσο και για τον Ποντιακό Ελληνισμό. Την περίοδο του κορονοϊού είχε κάνει μηνύσεις σε αντιεμβολιαστές για διασπορά ψευδών ειδήσεων και είχε δώσει αγώνα, ώστε να εμβολιαστούν όσο το δυνατόν περισσότεροι, καθώς αυτή – όπως έλεγε – ήταν «η λύση για να απαλλαγούμε από την πανδημία και να επιστρέψουμε στην κανονικότητα».  "
newsit.gr,https://www.newsit.gr/topikes-eidhseis/ekoimithi-sta-59-o-mitropolitis-dramas-paylos-sygkinisi-gia-ton-ierarxi-me-to-plousio-ergo/3516281/,Κοσμος,Εκοιμήθη στα 59 ο μητροπολίτης Δράμας Παύλος – Συγκίνηση για τον ιεράρχη με το πλούσιο έργο,2022-05-02T09:19:09+03:00,,"NewsIT Τοπικα Νεα Εκοιμηθη στα 59 ο μητροπολιτης Δραμας Παυλος – Συγκινηση για τον ιεραρχη με το πλουσιο εργο Εκοιμήθη ο Μητροπολίτης Δράμας Παύλος, που υπηρετούσε στην πόλη από το 2005. Οι χαμηλοί τόνοι και η προσφορά στον συνάνθρωπο, τον έκαναν σημείο αναφοράς… Εκοιμήθη ο Μητροπολίτης Δράμας Παύλος στα 59 του χρόνια, με την είδηση να προκαλεί συγκίνηση στους κόλπους της εκκλησίας. Ο ιεράρχης δεν έκρυψε ποτέ τις απόψεις του. Την περίοδο του κορονοϊού είχε κάνει μηνύσεις σε αντιεμβολιαστές για διασπορά ψευδών ειδήσεων και είχε δώσει αγώνα, ώστε να εμβολιαστούν όσο τον δυνατόν περισσότεροι, καθώς αυτή όπως έλεγε ήταν η λύση για να απαλλαγούμε από την πανδημία και να επιστρέψουμε στην κανονικότητα.  Ήταν Δεκέμβριος του 2021. Αιτία για τη μήνυση που είχε καταθέσει ο μητροπολίτης Δράμας Παύλος, ήταν οι αναρτήσεις των δύο αντιεμβολιαστών μέσα από τις οποίες εκτόξευαν ύβρεις και υποστήριζαν πως ο επίσκοπος αρνήθηκε να ενταφιάσει άτομα που είχαν πεθάνει από Covid. Όπως σημείωνε ο μητροπολίτης Παύλος τα άτομα αυτά τον αποκαλούσαν «πουλημένο», «μασόνο» και «αντίχριστο» κάτι που τον έκανε να πάει ταχύτατα σε αστυνομικό τμήμα, για να κινήσει τις διαδικασίες. Σύμφωνα με τις πρώτες πληροφορίες ο μακαριστός ιεράρχης της ακριτικής Δράμας άφησε την τελευταία του πνοή σε νοσοκομείο της Θεσσαλονίκης όπου διεκομίσθη τα ξημερώματα. Ο ιεράρχης, βρίσκονταν το Σαββατοκύριακο στη Νάουσα, προσκεκλημένος του οικείου μητροπολίτη κ. Παντελεήμονα, προκειμένου να παραστεί στις λατρευτικές και εορταστικές εκδηλώσεις για τα 200 χρόνια από το Ολοκαύτωμα της Νάουσας και για τον εορτασμό της Ζωοδόχου Πηγής, όπου παραβρέθηκαν η Πρόεδρος της Δημοκρατίας Κατερίνα Σακελλαροπούλου και ο αρχιεπίσκοπος Αθηνών κ. Ιερώνυμος.  Το βράδυ της Κυριακής ο μακαριστός μητροπολίτης Δράμας επισκέφθηκε τη Βέροια όπου ένιωσε αδιαθεσία και αρχικά διακομίσθηκε στο νοσοκομείο της πόλης, ενώ εν συνεχεία μεταφέρθηκε σε νοσοκομείο της Θεσσαλονίκης όπου και άφησε την τελευταία του πνοή συνέπειας εμφράγματος του μυοκαρδίου που υπέστη. Ο μακαριστός Μητροπολίτης Δράμας, γεννήθηκε στη Βέροια το 1963. Μετά τις εγκύκλιες σπουδές του σπούδασε από την Εκκλησιαστική Σχολή της Λαμίας όπου και αποφοίτησε. Έπειτα εισήχθη στη Θεολογική Σχολή του Αριστοτελείου Πανεπιστημίου Θεσσαλονίκης. Με την ολοκλήρωση των προπτυχιακών σπουδών του το 1988, συνέχισε της μεταπτυχιακές του σπουδές λαμβάνοντας μεταπτυχιακό δίπλωμα το 1995. Είναι διδάκτωρ του ίδιου πανεπιστημίου από το 2002. Χειροτονήθηκε διάκονος το 1983 και πρεσβύτερος το 1988 υπό του μακαριστού Μητροπολίτου Βεροίας Παύλου. Διετέλεσε εφημέριος του Ιερού Ναού Οσίου Αντωνίου, πολιούχου της Βέροιας, και στην συνέχεια το 1991, εξελέγη ηγούμενος της Ιεράς Μονής Παναγίας Σουμελά και αντιπρόεδρος του διοικητικού συμβουλίου του ομώνυμου ιδρύματος. Συνέγραψε άρθρα σε εφημερίδες και περιοδικά. Έχει πραγματοποιήσει πολλές ομιλίες και διαλέξεις. Έχει λάβει μέρος σε εκκλησιαστικές αποστολές στην Ελλάδα και το εξωτερικό. Πέντε ημέρες μετά την κοίμηση του Μητροπολίτη Δράμας Διονυσίου, στις 5 Οκτωβρίου 2005, εξελέγη Μητροπολίτης Δράμας από την Ιερά Σύνοδο της Εκκλησίας της Ελλάδος. Χειροτονήθηκε Επίσκοπος στις 9 του ίδιου μήνα. Εγκαινίασε τον νέο ναό του Αγίου Χρυσοστόμου Σμύρνης στη Δράμα το 2016. Ήταν ένας ιδιαίτερα αγαπητός ιεράρχης, με σημαντικό έργο τόσο στην τοπική Εκκλησία όσο και για τον Ποντιακό Ελληνισμό.  "
newsit.gr,https://www.newsit.gr/topikes-eidhseis/nekra-paidia-stin-patra-oi-agnostoi-ypostiriktes-tis-miteras-kai-to-tilefonima-pou-prokalese-aisthisi/3496363/,Κοσμος,Νεκρά παιδιά στην Πάτρα: Οι άγνωστοι υποστηρικτές της μητέρας και το τηλεφώνημα που προκάλεσε αίσθηση,2022-03-29T08:23:57+03:00,,"NewsIT Τοπικα Νεα Νεκρα παιδια στην Πατρα: Οι αγνωστοι υποστηρικτες της μητερας και το τηλεφωνημα που προκαλεσε αισθηση Την ώρα που οι απαντήσεις στο θρίλερ με τα νεκρά παιδιά από την Πάτρα είναι όπως όλα δείχνουν θέμα ημερών, κάποιοι επιχειρούν να στείλουν τα δικά τους μηνύματα στην Άννα Μαστοράκου και όχι μόνο… Μέσα στην εβδομάδα αναμένεται να έχουν ανακοινωθεί τα αποτελέσματα των τοξικολογικών εξετάσεων της 9χρονης Τζωρτζίνας που θα ρίξουν φως στα αίτια των θανάτων των τριών παιδιών από την Πάτρα. Οι γονείς είναι έτοιμοι να καταθέσουν όποτε και αν κληθούν. Η 33χρονη μητέρα παραμένει στην Πάτρα και όπως φαίνεται εκτός από εκείνους που όπως υποστηρίζει την έχουν στοχοποιήσει, υπάρχουν και κάποιοι που όχι μόνο στέκονται στο πλευρό της, αλλά προσπαθούν να κλείσουν στόματα που θεωρούν ενοχλητικά. Όπως αυτό της Άννας Μαστοράκου.  Είναι η δεύτερη φορά που η Πρόεδρος του Ιατρικού Συλλόγου Αννα Μαστοράκου δέχεται απειλές μετά από παρεμβάσεις που κάνει για ζητήματα που απασχολούν την κοινωνία. Και ποιος δεν θυμάται τις τηλεφωνικές απειλές που είχε δεχθεί κατά τη διάρκεια της πανδημίας από αντιεμβολιαστές επειδή «τολμούσε» να υπερασπίζεται το εμβόλιο και τις τεκμηριωμένες απόψεις των επιστημόνων. Σύμφωνα με το flamis.gr, η κυρία Μαστοράκου είχε προσφύγει και στον εισαγγελέα για να καταγγείλει τη φραστική επίθεση που υπέστη από ομάδα αντιεμβολιαστών, αλλά και τις μεθοδεύσεις και τον τρόπο δράσης αυτών των ατόμων. Η πρόεδρος του συλλόγου των γιατρών της Πάτρας, αλλά και αντιπρόεδρος του πανελλήνιου συνδικαλιστικού οργάνου ΠΙΣ, Άννα Μαστοράκου είχε μπει στο στόχαστρο των αντιεμβολιαστών από τα τέλη καλοκαιριού, οπότε κατήγγειλε πρώτη την ύπαρξη ομάδας που συνεργάζεται με αντιεμβολιαστές και εκδίδει πλαστά πιστοποιητικά εμβολιασμού.  Οι καταγγελίες της οδήγησαν τις αρχές στην εξάρθρωση της γνωστής ομάδας που δρούσε παράνομα στον Παλαμά Καρδίτσας. Η απειλή έγινε και «δια ζώσης» μετά από μία ημερίδα σε ξενοδοχείο της Πάτρας. Η κυρία Μαστοράκου κλήθηκε να κατέβει στην είσοδο για να παραλάβει ένα έγγραφο, στο οποίο, όπως υποστήριζαν όσοι είχαν συγκεντρωθεί έξω από το ξενοδοχείο, ήταν «η τεκμηρίωση πως τα εμβόλια είναι δηλητήριο». Πλέον όπως η ίδια αποκάλυψε δέχεται απειλές και για τις παρεμβάσεις που κάνει για την υπόθεση του θανάτου των τριών κοριτσιών. «Δέχθηκα τηλεφωνικές «ριπές» από απόρρητο αριθμό δεν ξέρω αν συνδέονται με το περιστατικό αλλά το λαμβάνω ως προειδοποίηση. Η ίδια η Ρούλα Πισπιρίγκου, μου είπε ότι δεν έχω ασχοληθεί με τα παιδιά, άρα δεν θα έπρεπε να μιλώ για την ιστορία. Και εγώ της είπα ότι έχω θεσμικό ρόλο και θα πρέπει να προστατεύσω κυρίως τους γιατρούς των Νοσοκομείων στα οποία νοσηλεύθηκαν τα παιδιά. Μάλιστα η κυρία Πισπιρίγκου έκανε δύο παρατηρήσεις: Το ότι δεν έχει ολοκληρωθεί ο γονιδιακός έλεγχος και ότι η ανάταξη της Τζωρτζίνας στο Καραμανδάνειο μετά την ανακοπή δεν κράτησε 8 αλλά 55 λεπτά»! «Ουσιαστικά υπήρξε μία τηλεφωνική επικοινωνία μεταξύ μας, η οποία ενοχλημένη εξέφρασε την άποψή της, για την παρέμβαση του ιατρικού συλλόγου, και τη δική μου προσωπικά, θεωρούσε ότι δεν έχω καμία σχέση με την υπόθεση, ότι δεν είμαι θεράπων ιατρός, και επομένως δε θα έπρεπε να τοποθετηθώ επί του θέματος. Της εξήγησα ότι έχω θεσμική υποχρέωση να τοποθετηθώ, διότι θα πρέπει να απαντηθούν κάποια ερωτήματα της κοινωνίας, και δεν θα πρέπει να κλονιστεί η εμπιστοσύνη των πολιτών στους γιατρούς και στα νοσοκομεία», ανέφερε αρχικά στο Mega. «Ήδη έχουν κατατεθεί οι φάκελοι νοσηλείας της Τζωρτζίνας από τα δύο νοσοκομεία, υπάρχει πλούσιο ιστορικό με καταγεγραμμένα περιστατικά, με αντικειμενικά ευρήματα. Αυτό που καταθέσουν οι γιατροί είναι ότι κατά την πρώτη νοσηλεία της Τζωρτζίνας, υπήρξε μία ολιγωρία της μητέρας να ειδοποιήσει τους γιατρούς. Όταν πήγαν οι γιατροί το παιδί είχε ήδη φύγει και έκαναν προσπάθεια να την επαναφέρουν, ήταν το περιστατικό που της προκάλεσε την εγκεφαλοπάθεια. Δίπλα στο παιδί ήταν η μητέρα του, υπήρχε μία κυρία στον διπλανό θάλαμο και η Ρούλα Πισπιρίγκου τής είπε «μείνε πίσω γιατί το παιδί παθαίνει ανακοπή», μετά από αυτό ειδοποίησε τους γιατρούς», συμπλήρωσε.   "
newsit.gr,https://www.newsit.gr/athlitika/novak-tzokovits-gnosti-aytokinitoviomixania-paramenei-xorigos-tou-o-servos-se-periptero-tis-xoras-tou-sto-ntoumpai/3470406/,Κοσμος,Νόβακ Τζόκοβιτς: Γνωστή αυτοκινητοβιομηχανία παραμένει χορηγός του – Ο Σέρβος σε περίπτερο της χώρας του στο Ντουμπάι,2022-02-17T20:45:47+02:00,,"NewsIT Αθλητικα Νοβακ Τζοκοβιτς: Γνωστη αυτοκινητοβιομηχανια παραμενει χορηγος του – Ο Σερβος σε περιπτερο της χωρας του στο Ντουμπαι Η Peugeot, χορηγός του Νόβακ Τζόκοβιτς, δήλωσε ικανοποιημένη που ο αστέρας του τένις διηγήθηκε την περιπέτεια του στην Αυστραλία και αναμένει το λογότυπό της να βρίσκεται στη φανέλα του, όταν θα αγωνιστεί στο Ντουμπάι αυτόν τον μήνα. Ο Τζόκοβιτς, No1 στην παγκόσμια κατάταξη, απελάθηκε από την Αυστραλία τον Ιανουάριο μετά από αντιπαράθεση σχετικά με τους κανονισμούς της χώρας για την COVID-19, όντας ανεμβολίαστος.  Η προσπάθεια του Τζόκοβιτς να αγωνιστεί στο Αυστραλιανό Όπεν χωρίς να εμβολιαστεί προκάλεσε οργή σε ορισμένες πλευρές – αν και οι υποστηρικτές του συσπειρώθηκαν στο πλευρό του – και εστίασαν την προσοχή στο πώς θα αντιδρούσαν οι χορηγοί του. «Αναμένουμε ότι η Peugeot θα εκπροσωπηθεί στο τουρνουά στο Ντουμπάι από τον κ. Τζόκοβιτς», δήλωσε στο Reuters πηγή κοντά στην Peugeot, υπό τον όρο της ανωνυμίας.  Ο τενίστας μίλησε για πρώτη φορά για την υπόθεση της Αυστραλίας αυτή την εβδομάδα, δηλώνοντας στο BBC ότι δεν ανήκει στους αντιεμβολιαστές, αλλά πήρε μια προσωπική απόφαση να μην ακολουθήσει τον εμβολιασμό, αντιλαμβανόμενος ότι αυτό θα μπορούσε να επηρεάσει την καριέρα του. «Η Peugeot έλαβε γνώση των δηλώσεων του κ. Τζόκοβιτς και χαίρεται που εκφράστηκε», είπε η πηγή. Ερωτηθείσα για το μακροπρόθεσμο μέλλον της χορηγίας, η πηγή είπε ότι οι συζητήσεις για τις σχέσεις μεταξύ της αυτοκινητοβιομηχανίας και του αθλητή συνεχίζονται με καλή πίστη. Ο Τζόκοβιτς έχει προγραμματίσει να αγωνιστεί στο τουρνουά του Ντουμπάι που ξεκινά στις 21 Φεβρουαρίου, σε αυτό που θα είναι ο πρώτος του διαγωνισμός στην παγκόσμια περιοδεία ATP μετά την απέλαση από την Αυστραλία. “I’ve missed tennis” 🎾Novak Djokovic says he is ‘excited’ to play tennis again after he missed out on competing at the Australian Open following deportation pic.twitter.com/CDFF2onzIX  Στο σημείο βρέθηκε μαζί με την σύζυγο του, ενώ -κατά την άφιξη του- άκουσε τους παρευρισκόμενους να φωνάζουν το όνομα του! Ο Τζόκοβιτς έβγαλε αρκετές φωτογραφίες με θαυμαστές του… ΠΗΓΗ: ΑΠΕ  "
newsit.gr,https://www.newsit.gr/politikh/polakis-pleyri-vres-trypa-na-kryfteis-me-tosous-thanatous-min-apolyseis-kanenan-ygeionomiko/3470032/,Κοσμος,"Πολάκης: Πλεύρη, βρες τρύπα να κρυφτείς με τόσους θανάτους, μην απολύσεις κανέναν υγειονομικό",2022-02-17T13:14:46+02:00,,"NewsIT Πολιτικη Πολακης: Πλευρη, βρες τρυπα να κρυφτεις με τοσους θανατους, μην απολυσεις κανεναν υγειονομικο Με εκφράσεις όπως «εμείς είμαστε με το ΕAM», «βρες τρύπα να κρυφτείς με τόσους θανάτους», «μην τολμήσεις να απολύσεις κανέναν θα τους επαναπροσλάβουμε την επόμενη ημέρα που θα εκλεγούμε», ο Παύλος Πολάκης εξαπέλυσε δριμύτατη επίθεση στον υπουργό Υγείας, Θάνο Πλεύρη. Η μετωπική επίθεση για όλα από τον Παύλο Πολάκη στον Θάνο Πλεύρη έγινε κατά τη διάρκεια συζήτησης στην Ολομέλεια της Βουλής.  Απευθυνόμενος στον υπουργό Υγείας, ο Παύλος Πολάκης είπε: «Πλεύρη, βρες τρύπα να κρυφτείς. Έχει 11.250 νεκρούς σε 5 μήνες, δεν υπάρχει αλλού αυτό το ρεκόρ! Αυτή είναι η επιτυχία σας, δεν κάνατε αυτό που σας λέγαμε για τα φάρμακα και τις ΜΕΘ» και κατέληξε: «μην τολμήσεις Πλεύρη να απολύσεις κανέναν υγειονομικό, θα τους επαναπροσλάβουμε όλους την πρώτη μέρα που θα γίνουμε κυβέρνηση​». Σχολιάζοντας τους ισχυρισμούς του ανεξάρτητου βουλευτή Κωνσταντίνου Μπογδάνου πως ο Γιώργος Γεραπετρίτης ήταν εκείνος που του είχε είπε να κατέβει σε κινητοποίηση με Κασιδιάρη, ο Παύλος Πολάκης κατηγόρησε τον υπουργό Επικρατείας ότι εκτός από τις  νομοθετικές εξυπηρετήσεις με ανθρώπους της νύχτας και του υποκόσμου, όπως αποδείχθηκε από τα SMS που ήρθαν στην δημοσιότητας, έχει σχέσεις ως εκπρόσωπος της altright, της πατριδοκαπηλίας, του Ελλαδεμπορίου  που ενδύεται τον πατριωτισμό. «Εμείς όμως είμαστε από την άλλη μεριά του ΕΑΜ», είπε ο βουλευτής του ΣΥΡΙΖΑ.  Αναφερόμενος στην ΔΕΗ και τις αυξήσεις των τιμολογίων, ο Παύλος Πολάκης είπε ότι «μας λέγατε ότι δεν θα αυξηθεί το ρεύμα και οι ψηφοφόροι σας παθαίνουν εγκεφαλικό με τους λογαριασμούς της ΔΕΗ που λαμβάνουν». Αφορμή για την επίθεση του Παύλου Πολάκη στον Θάνο Πλεύρη ήταν η… ανταλλαγή ανακοινώσεων του υπουργού Υγείας με τον ΣΥΡΙΖΑ και τον αρμόδιο τομεάρχη του, Ανδρέα Ξανθό. «Ο ΣΥΡΙΖΑ υιοθετεί χωρίς προσχήματα την πλήρη κάλυψη στους αντιεμβολιαστες», επισημαίνει ο υπουργός Υγείας Θάνος Πλεύρης, απαντώντας σε δήλωση του Ανδρέα Ξανθού. «Πρωταρχικός σκοπός μας είναι η προστασία της δημόσιας υγείας και η στήριξη της συντριπτικής πλειοψηφίας των υγειονομικών που έχουν εμβολιαστεί και με πίστη στην επιστήμη βρίσκονται στην πρώτη γραμμή της μάχης. Με στοχευμένα μέτρα, τα οποία στο σύνολό τους καταψήφισε ο ΣΥΡΙΖΑ, η εμβολιαστική κάλυψη του πληθυσμού έχει φθάσει στον ευρωπαϊκό μέσο όρο. Πλέον, ο ΣΥΡΙΖΑ υιοθετεί χωρίς προσχήματα την πλήρη κάλυψη στους αντιεμβολιαστές. Με την ανακοίνωσή του ο κ. Ξανθός εκφράζει την πολιτική του ΣΥΡΙΖΑ στο θέμα των εμβολίων, όπως καιρό τώρα μας αποκαλύπτει ο κ. Πολάκης. Στηρίζει την τραγική μειοψηφία υγειονομικών κατά του εμβολιασμού και τους παρέχει απλόχερα την πολιτική του αγκαλιά», αναφέρει ο κ. Πλεύρης.  "
newsit.gr,https://www.newsit.gr/kosmos/koronoios-xagi-kateftasan-xiliades-diadilotes-apo-oli-tin-ollandia/3466820/,Κοσμος,Κορονοϊός – Χάγη: Κατέφτασαν χιλιάδες διαδηλωτές από όλη την Ολλανδία,2022-02-12T18:39:20+02:00,,"NewsIT Κοσμος Χαγη: Χιλιαδες αντιεμβολιαστες απο ολη την Ολλανδια ζητουν να αρθουν τα μετρα για τον κορονοιο Ένα κομβόι πολέμιων των περιορισμών για να μην εξαπλωθεί ο κορονοϊός έχει αποκλείσει το κέντρο της Χάγης στην Ολλανδία. Με συλλήψεις απειλεί η αστυνομία. Φτάνοντας από κάθε γωνιά της Ολλανδίας, οι αντιεμβολιαστές έχουν αποκλείσει το κέντρο της Χάγης, δηλώνοντας αποφασισμένοι να παραμείνουν, παρά τις προειδοποιήσεις των δυνάμεων επιβολής του νόμου να εγκαταλείψουν την περιοχή.  «Οι διαδηλωτές του κέντρου της Χάγης έχουν διορία έως τις 15.30 τοπική ώρα (16.30 ώρα Ελλάδας) να αποχωρήσουν με τα οχήματά τους», έγραψε η αστυνομία σε τουίτ που έστειλε, απειλώντας με συλλήψεις και πρόστιμα. Το κομβόι «συνεχίζει να κινείται εωσότου θεμελιώδεις και διαρκείς αλλαγές λάβουν χώρα», επισημαίνουν σε μια ανακοίνωση οι διοργανωτές της κινητοποίησης, που αξιώνουν την άρση του συνόλου των υγειονομικών μέτρων στη χώρα.  Το κρατικό τηλεοπτικό δίκτυο της Ολλανδίας εκτιμά πως πολλές εκατοντάδες οχήματα μπλοκάρουν το διάσημο «Binnehof», όπου βρίσκονται πολλά κέντρα αποφάσεων της Ολλανδίας. Δείτε βίντεο από την κινητοποίηση:  Οι πρώτοι διαδηλωτές έφθασαν από τις 07:30 το πρωί του Σαββάτου (12.02.2022) με φορτηγά, αυτοκίνητα, ακόμα και τρακτέρ και τροχόσπιτα, με αίτημα το τέλος των υγειονομικών περιορισμών. «Προς το παρόν παραμένουμε εδώ και θα δούμε πως αυτό θα εξελιχθεί», δήλωσε στο AFP ο Ρούτγκερ φαν Λίερ, 46χρονος διαδηλωτής, επιχειρηματίας στο επάγγελμα. Άλλοι διαδηλωτές διαβεβαιώνουν πως θα συνεχίσουν την πορεία τους προς τις Βρυξέλλες ή το Παρίσι.      "
newsit.gr,https://www.newsit.gr/kosmos/gallia-i-astynomia-stamatise-500-oximata-antiemvoliaston-diadiloton-prin-mpoun-sto-parisi/3466642/,Κοσμος,Γαλλία: Η αστυνομία σταμάτησε 500 οχήματα αντιεμβολιαστών διαδηλωτών πριν μπουν στο Παρίσι,2022-02-12T14:32:12+02:00,,"NewsIT Κοσμος Γαλλια: Η αστυνομια σταματησε 500 οχηματα αντιεμβολιαστων διαδηλωτων πριν μπουν στο Παρισι Η αστυνομία στη Γαλλία ανακοίνωσε πως σταμάτησε 500 οχήματα με αντιεμβολιαστές διαδηλωτές που προσπάθησαν να εισέλθουν στο Παρίσι. Η αστυνομία σταμάτησε τα οχήματα αυτά σε τρία σημεία εισόδου στο Παρίσι και έδωσε περισσότερες από 150 κλήσεις, όπως διευκρινίζει η ίδια σε μήνυμά της στο Twitter.  Η γαλλική αστυνομία έχει κινητοποιήσει χιλιάδες μέλη της, έχει στήσει σημεία ελέγχου και αναπτύξει θωρακισμένα οχήματα μεταφοράς προσωπικού και φορτηγά με αντλίες νερού υπό πίεση προετοιμαζόμενη για τις διαμαρτυρίες. Αυτοκινητιστές από διάφορες πόλεις της Γαλλίας, αντλώντας έμπνευση από τη διαμαρτυρία του λεγόμενου “κομβόι της ελευθερίας” στον Καναδά, προσπαθούν σήμερα να εισέλθουν στη γαλλική πρωτεύουσα αψηφώντας αστυνομική εντολή που το απαγορεύει.    "
newsit.gr,https://www.newsit.gr/kosmos/kanadas-synexizetai-i-katalipsi-ton-antiemvoliaston-sti-gefyra-pros-tis-ipa/3466565/,Κοσμος,Καναδάς: Συνεχίζεται η κατάληψη των αντιεμβολιαστών στη γέφυρα προς τις ΗΠΑ,2022-02-12T10:49:18+02:00,,"NewsIT Κοσμος Καναδας: Συνεχιζεται η καταληψη των αντιεμβολιαστων στη γεφυρα προς τις ΗΠΑ Οι αντιεμβολιαστές συνεχίζουν τις κινητοποίησεις και κρατούν κλειστή τη γέφυρα που συνδέει τον Καναδά με τις ΗΠΑ παρά την δικαστική απόφαση για το τέλος του αποκλεισμού της.  Ο καναδός πρωθυπουργός Τζάστιν Τριντό έχει υποσχεθεί στον Αμερικανό πρόεδρο Τζο Μπάιντεν άμεσες ενέργειες για τον τερματισμό της κρίσης και χθες Παρασκευή καναδός δικαστής διέταξε να σταματήσει ο τετραήμερος αποκλεισμός της γέφυρας Ambassador, της πιο σημαντικής χερσαίας συνοριακής διέλευσης στη Βόρεια Αμερική.  Η δικαστική απόφαση τέθηκε σε ισχύ στις 7 το απόγευμα (τοπική ώρα), αλλά πάνω από δύο ώρες αφότου εξέπνευσε η προθεσμία, περίπου 200 διαδηλωτές, μεταξύ των οποίων παιδιά, παρέμεναν κοντά στην είσοδο της γέφυρας ανεμίζοντας καναδικές σημαίες, ενώ ορισμένοι έριχναν βεγγαλικά. Αστυνομικοί, που άρχισαν να συγκεντρώνονται σε χώρο στάθμευσης λίγα τετράγωνα μακριά από τους διαδηλωτές, άρχισαν να μοιράζουν φυλλάδια στα οποία υπογραμμίζονται οι ποινές βάσει της έκτακτης εντολής στο Οντάριο, η οποία τέθηκε σε ισχύ.  Ο Τριντό είχε δηλώσει νωρίτερα σε δημοσιογράφους πως «όλες οι επιλογές είναι στο τραπέζι». Ο δικαστής του Ανώτατου Δικαστηρίου του Καναδά, ο Τζέφρι Μόραβετς, ενέκρινε το αίτημα ασφαλιστικών μέτρων από Ενώσεις του κλάδου της αυτοκινητοβιομηχανίας και των αρχών της πόλης Ουίνδσορ που ήλπιζαν να μπει ένα τέλος στις διαδηλώσεις. Ωστόσο οι διαδηλωτές που έχουν καταλάβει τους δρόμους που οδηγούν στη γέφυρα, εξέφρασαν την αντίθεσή τους και δεν υπήρχε κανένα σημάδι ότι θα υποχωρούσαν. «Ο Καναδάς υποτίθεται πως είναι μια ελεύθερη χώρα», δήλωσε η Λιζ Βάλι, μία διαδηλώτρια από το Τσάταμ του Οντάριο. «Όταν η ελευθερία απειλείται, πρέπει να αντισταθούμε» συμπλήρωσε, προαναγγέλλοντας ότι μαζί με άλλους θα παραμείνει εκεί μέχρι να αρθούν όλοι οι περιορισμοί κατά της εξάπλωσης της πανδημίας. Το λεγόμενο «Κονβόι της Ελευθερίας», οι διαδηλώσεις που ξεκίνησαν οι καναδοί φορτηγατζήδες που αντιτίθενται στο μέτρο «εμβολιασμός ή καραντίνα» για τους οδηγούς που διασχίζουν τα σύνορα, καταλαμβάνει επίσης περιοχές έξω από κυβερνητικά κτίρια στην πρωτεύουσα Οτάβα και άλλα δύο μικρότερα περάσματα προς τις ΗΠΑ. Οι διαδηλώσεις στον Καναδά έχουν εμπνεύσει ανάλογες πρωτοβουλίες στη Γαλλία, τη Νέα Ζηλανδία, την Αυστραλία και τις Ηνωμένες Πολιτείες, όπου το Υπουργείο Εσωτερικής Ασφάλειας καταβάλλει προσπάθειες για να διασφαλίσει ότι μία εκδήλωση του «Κονβόι της Ελευθερίας» που έχει προγραμματιστεί στις αρχές Μαρτίου στην Ουάσινγκτον «δεν θα διαταράξει το νόμιμο εμπόριο».    "
newsit.gr,https://www.newsit.gr/kosmos/epeisodia-me-antiemvoliastes-sti-nea-zilandia-se-rythmous-xaka-diadilonoun-epi-treis-meres/3465144/,Κοσμος,Επεισόδια με αντιεμβολιαστές στη Νέα Ζηλανδία – Σε ρυθμούς χάκα διαδηλώνουν επί τρεις μέρες,2022-02-10T10:09:46+02:00,,"NewsIT Κοσμος Επεισοδια με αντιεμβολιαστες στη Νεα Ζηλανδια – Σε ρυθμους χακα διαδηλωνουν επι τρεις μερες Επεισόδια ξέσπασαν σήμερα (10.02.2022) έξω από το κοινοβούλιο της Νέας Ζηλανδίας ανάμεσα σε αστυνομικούς και αντιεμβολιαστές. Εδώ και τρεις ημέρες στην Ουέλινγκτον έχει συγκεντρωθεί πλήθος κόσμος που διαδηλώνει κατά του υποχρεωτικού εμβολιασμού για τον κορονοϊό, με τις πληροφορίες να κάνουν λόγο μέχρι και για 100 συλλήψεις.  Κοντά στο κοινοβούλιο της Νέας Ζηλανδίας έχει στηθεί αυτοσχέδιος καταυλισμός και οι Αρχές επενέβησαν για να διαλύσουν τη συγκέντρωση των αντιεμβολιαστών. Οι διαδηλωτές όσο περίμεναν την επέμβαση κινούνταν σε ρυθμούς χάκα – του παραδοσιακού χορού των Μαορί – και κραύγαζαν «μείνετε στις θέσεις σας», παρά την προέλαση των αστυνομικών.  Οι Αρχές, όπως αναφέρουν διεθνή ΜΜΕ, είχαν προειδοποιήσει τους περίπου 150 διαδηλωτές πως διέτρεχαν κίνδυνο να συλληφθούν εάν δεν αποχωρούσαν. Ακολούθησαν όμως επεισόδια με γροθιές, κλωτσιές, ύβρεις, ενώ ακούστηκαν συνθήματα όπως «αυτή δεν είναι δημοκρατία», «ντροπή σας», ή ακόμη «εγκαταλείψτε τον υποχρεωτικό εμβολιασμό».    Η εν λόγω διαμαρτυρία ξεκίνησε την Τρίτη, κατ’ εικόνα της «οχηματοπομπής της ελευθερίας» των Καναδών φορτηγατζήδων που ξεκίνησε τον Ιανουάριο, καταγγέλλοντας την μετατροπή σε υποχρεωτικό του εμβολιασμού για τον κορονοϊό προκειμένου να επιτρέπεται η διέλευση των συνόρων με τις ΗΠΑ. Αφού αναχώρησε από το Βανκούβερ, έχει αποκλείσει εδώ και μία εβδομάδα την πρωτεύουσα Οτάβα κι ενέπνευσε παρόμοιες κινητοποιήσεις σε άλλα κράτη. Στη Νέα Ζηλανδία, εκατοντάδες τροχόσπιτα και φορτηγά απέκλεισαν την Τρίτη τη συνοικία του κοινοβουλίου στην Ουέλινγκτον. Τα περισσότερα οχήματα αποχώρησαν έπειτα από 24 ώρες, αλλά ο σκληρός πυρήνας παρέμεινε, αποφασισμένος να συνεχίσει την κινητοποίηση «για όσο χρειαστεί».  Ο αντιπρόεδρος της κυβέρνησης Γκραντ Ρόμπερτσον δήλωσε ότι η υπομονή των κατοίκων είχε εξαντληθεί λόγω των εντεινόμενων προβλημάτων που προκαλούσε η κινητοποίηση και ότι θα επενέβαινε η αστυνομία. «Οι δρόμοι είναι αδιάβατοι στην πόλη, επιχειρήσεις και καταστήματα έχουν αναγκαστεί να κλείσουν, ο κόσμος αισθάνεται πως απειλείται και εκφοβίζεται από ορισμένους διαδηλωτές», είπε στο Radio New Zealand μεσούσης της επέμβασης της αστυνομίας, ενόψει της οποίας μεταφέρθηκαν στην πρωτεύουσα περίπου εκατό αστυνομικοί από άλλες περιοχές.  Κάτοικοι της πρωτεύουσας διαμαρτύρονταν διότι διαδηλωτές καταφέρονταν εναντίον τους επειδή φορούσαν μάσκες και αρκετά εμπορικά καταστήματα αναγκάστηκαν να κλείσουν, καθώς οι εργαζόμενοι σε αυτά ήταν υποχρεωμένοι να ζητούν πιστοποιητικά εμβολιασμού. Η δημοτική αρχή της Ουέλινγκτον είχε προειδοποιήσει πως η δημοτική αστυνομία θα άρχιζε να κόβει κλήσεις σε οχήματα που έκλειναν τον δρόμο στο πλαίσιο της κινητοποίησης κατά των υγειονομικών μέτρων. Η αστυνομία «αναγνωρίζει το δικαίωμα του κόσμου να διαδηλώνει, αλλά αυτό πρέπει να γίνεται κατά τρόπο που δεν πλήττει δυσανάλογα το ευρύ κοινό», σχολίασε ο Κόρι Παρνέλ, επικεφαλής της αστυνομίας της Ουέλινγκτον. Μια γυναίκα που αρνήθηκε να δώσει το όνομά της κατηγόρησε τους αστυνομικούς πως προκάλεσαν το πλήθος. «Ήταν ειρηνική διαδήλωση, αυτό που έκαναν είναι ντροπή». «Δεν φανταζόμουν ποτέ ότι θα το έβλεπα αυτό στη Νέα Ζηλανδία», πρόσθεσε. Η Νέα Ζηλανδία κατέστησε υποχρεωτικό τον εμβολιασμό κατά της COVID-19 για το προσωπικό των τομέων της υγείας, της επιβολής της τάξης, της παιδείας και της άμυνας. Όσοι τον αρνούνται διατρέχουν κίνδυνο απομάκρυνσης από τις θέσεις τους. Είναι απαραίτητο πιστοποιητικό εμβολιασμού για την είσοδο σε εστιατόρια, αθλητικούς αγώνες και θρησκευτικές τελετές. Σύμφωνα με την πρωθυπουργό Τζασίντα Αρντέρν, «το 96% των Νεοζηλανδών έχει εμβολιαστεί».     "
newsit.gr,https://www.newsit.gr/topikes-eidhseis/patra-antiemvoliastes-apeiloun-to-dieythynti-tou-nosokomeiou-agios-andreas-sto-xoro-kai-o-arnitis-dikigoros/3464388/,Κοσμος,Πάτρα: Αντιεμβολιαστές απειλούν το διευθυντή του νοσοκομείου «Άγιος Ανδρέας» – Στο «χορό» και ο αρνητής δικηγόρος,2022-02-09T11:10:19+02:00,,"NewsIT Τοπικα Νεα Πατρα: Αντιεμβολιαστες απειλουν το διευθυντη του νοσοκομειου «Αγιος Ανδρεας» – Στο «χορο» και ο αρνητης δικηγορος Για δεύτερη φορά μέσα σε λίγους μήνες ο γνωστός «αντιεμβολιαστής» δικηγόρος και υπόδικος (εκκρεμεί η δίκη του) Νίκος Αντωνιάδης, τα έβαλε με το Νοσοκομείο «Αγιος Ανδρέας» της Πάτρας και δη με την Παθολογική Κλινική. Σύμφωνα με το pelop.gr, αφορμή ήταν η περιπέτεια της υγείας ενός άνδρα 48 χρόνων, με πολλά προβλήματα υγείας, ο οποίος νοσηλεύτηκε στον Άγιο Ανδρέα στην Πάτρα, κόλλησε κορονοϊό και συγγενικά του πρόσωπα, με την αδερφή του τελικά να υπογράφει και να τον παίρνει σπίτι της.  Ο κ. Αντωνιάδης έκανε ανάρτηση, στην οποία υποστήριξε πως ασκήθηκαν και πιέσεις με διάφορους τρόπους. Μάλιστα δέχθηκε τα δημόσια συγχαρητήρια της οικογένειας για τη βοήθεια που τους παρείχε. Ο δικηγόρος επεσήμανε: «Ο άνθρωπος αυτός μπαινοβγαίνει στο νοσοκομείο της Κοζάνης χρόνια τώρα. Με πολλά προβλήματα υγείας (σάκχαρο, αναιμία, νεφρά), εμβολιασμένος με δύο δόσεις, είναι το ένα από τα τρία ορφανά αδέλφια από την Κοζάνη. Η αδελφή του, Αγνή Γκιούρκα, αναγκάστηκε να μετακομίσει στην Πάτρα λόγω δουλειάς. Πήρε μαζί της τον αγαπημένο της αδελφό για να τον φροντίζει. Και στις 5 Ιανουαρίου χρειάστηκε μία ακόμα εισαγωγή για τον ταλαιπωρημένο Αντώνη. Και από την ώρα εκείνη άρχισε η “προετοιμασία” της Αγνής. Οτι είναι “τελειωμένο χαρτί”, ότι “θα πεθάνει”, “αφήστε τον να πεθάνει εδώ”. Ο διευθυντής της Παθολογικής αυτά!!! Γιατρός!!! Ασύλληπτα πράγματα!!! Ωσπου μία μέρα, επισκέπτεται τον αδελφό της η Αγνή αλλά αυτή τη φορά δεν την αφήνουν να τον δει. Είχαν, λέει, “ύποπτο κρούσμα” και ο αδελφός της ήταν πλέον και αυτός “ύποπτος”. Του είχαν κάνει, λέει, μοριακό. Και περίμεναν το αποτέλεσμα. Τα ξημερώματα στις 2 χτυπάει το τηλέφωνο της Αγνής. Από το νοσοκομείο. Η καρδιά της χτυπά δυνατά. Την κάλεσαν για να της πουν ότι το αποτέλεσμα ήταν θετικό και ότι ο αδελφός της θα μεταφερόταν στην κλινική Covid-19. Στις 2 τα ξημερώματα. Βγήκε το αποτέλεσμα. Εντάξει.  -“Θα τον πάτε μέσα στη νύχτα στην κλινική covid; Θα τον λαχταρήσετε;”, ρωτά έντρομη η Αγνή. -“Οχι, το πρωί θα τον πάμε”, ήταν η απάντηση. Αλλά την κάλεσαν στις 2 τα ξημερώματα να της το πουν. Η Αγνή άλλα πράγματα σκέφτηκε ότι είχαν κατά νου για αυτά τα ξημερώματα, αλλά κρατώ για τον εαυτό μου τη σκέψη της αυτή. Κατευθείαν οξυγόνο. Φυσικά. Το είπε ο Νίκος Καπραβέλος. Πρωτόκολλο ΕΟΔΥ. Θετικός = οξυγόνο.Κάτι σαν εκεί στο Αίγιο.ΧΑΠ = κόβιντ.Κάτι σαν τον Θάνο Πλεύρη.Εμφραγμα, καρκίνος, διαβήτης, τροχαίο, ιλαρά, νεφρά, απόπειρα αυτοκτονίας, με συνοδό κόβιντ = θάνατος κόβιντ.Κάπως έτσι.Τι; Φαγητό;Είναι εποχές για σπατάλες; Αν δεν έστελνε σήμερα φαγητό η Αγνή στο παράρτημα του “ΠΡΙΝΟΥ” στον Αγιο Ανδρέα, ο Αντώνης θα άρχισε να μοιάζει με τα παιδιά στην Αφρική. -“Να του κάνετε μοριακό, θέλω να τον πάρω σπίτι”, ζητά επιτακτικά η Αγνή από τον “γιατρό”. Τα ίδια αυτός. “Τελειωμένη υπόθεση”, “τελειωμένο χαρτί”, “θα πεθάνει”, “αφήστε τον να πεθάνει εδώ”. Προφανώς για να ξεφορτωθεί την Αγνή τής είπε ένα “καλά, θα επιληφθώ”, για το μοριακό. Ο Αντώνης ζητά απεγνωσμένα από την αδελφή του να τον πάρει από εκεί. Να υπογράψει και να φύγει. “Αν είναι να πεθάνω όπως λένε, θέλω να πεθάνω σπίτι μου, μαζί σου”…»! Σύμφωνα με τον δικηγόρο, έγινε επικοινωνία με το Νοσοκομείο ώστε να παραδώσει στην οικογένεια όλα τα δεδομένα του μοριακού τεστ. Μάλιστα έκανε λόγο για «κατασκευαστές» του μοριακού τεστ και ζήτησε επισήμως τα στοιχεία των ανθρώπων που το έκαναν. Και συμπληρώνει: «Αρχίστε λοιπόν εκεί στον Άγιο Ανδρέα να ετοιμάζετε τα του πρώτου τεστ, κάντε το δεύτερο, δώστε στα αδέλφια τα δεδομένα πρώτα του αρχικού και μετά του δεύτερου, και ετοιμάστε το εξιτήριο. Εκτός, για να μη καθυστερούμε και να μην ταλαιπωρείστε και εσείς άδικα (…), μας πείτε ότι το αποτέλεσμα του μοριακού ήταν τελικά …”αμφίβολο” ή “αδιευκρίνιστο”. Ποιος ξέρει, επειδή κάθε φορά με εκπλήσσετε, μπορεί αυτό να έχει βγει “έτσι κι έτσι”, “ναι και όχι”, “ποιος ξέρει”, και άλλα τέτοια χαριτωμένα που επινοείτε είκοσι μήνες τώρα, όταν “αρνητικοποιείτε” τους ασθενείς, πάντα βεβαίως αφού μπω εγώ στη μέση και αρχίσω και ζητάω..! “Γιατρέ”, όπως βλέπεις, απλώς ως “διευθυντή της Παθολογικής” σε αναφέρω, γνωρίζοντας ότι πολύς κόσμος απαιτεί να μάθει ποιος είναι αυτός ο γιατρός που μίλησε κατά αυτό τον άθλιο τρόπο στην αδελφή του Αντώνη. Μπαινοβγαίνουν στο νοσοκομείο της Κοζάνης χρόνια τώρα, πάντα με τα ίδια μεγάλα προβλήματα, αλλά πρώτη φορά τους είπαν ότι ο Αντώνης είναι τελειωμένο χαρτί». Τελικά ο Αντώνης μεταφέρθηκε πριν μερικές ημέρες στο σπίτι της οικογένειας. Σύμφωνα με τον διευθυντή της Παθολογικής Κλινικής Κωνσταντίνο Κούκιο, και σε αυτή την περίπτωση τηρήθηκαν τα προβλεπόμενα. Ουδέποτε κάποιος γιατρός είπε ότι ο ασθενής είναι «τελειωμένος» όμως ενημέρωσε τους συγγενείς του για την δυσκολία της περίπτωσης. Σε σχέση με τα όσα ο αντιεμβολιαστής δικηγόρος ισχυρίζεται, ο κ. Κούκιος παρέπεμψε σε ένα παλαιότερο άρθρο του, στο οποίο είχε μιλήσει για «τρωκτικά που επιτίθενται σε γιατρούς»! Δεν είχε κατονομάσει τον κ. Αντωνιάδη. Δήλωσε όμως συνηθισμένος από τέτοιες επιθέσεις. «Λες κι εμείς που υπηρετούμε τον άνθρωπο θέλουμε να τον σκοτώσουμε, γιατί κάτι τέτοιο λέει ο κ. Αντωνιάδης. Αν είναι δυνατόν…» ξεσπά ο κ. Κούκιος. Κάποιος συγγενής ή φίλος του ασθενούς (όχι η αδελφή του) δεν στάθηκε μόνο σε ευχαριστίες στον δικηγόρο Νίκο Αντωνιάδη, ο οποίος ανέδειξε το θέμα. Εφθασε σε σημείο να απειλεί γιατρούς της Παθολογικής Κλινικής. Με σχόλιο που έκανε στο facebook κάτω από την ανάρτηση του υπόδικου δικηγόρου, αποκάλεσε το Νοσοκομείο «Αγιος Ανδρέας» «κολαστήριο covid» ενώ τόνισε πως «από εκείνον δεν τη γλυτώνει κανείς». Πρόσφατα η πρόεδρος του Ιατρικού Συλλόγου Πατρών Αννα Μαστοράκου είχε δηλώσει: «Λαμβάνω μέτρα προστασίας γιατί υπήρχε ατομική στοχοποίηση. Τέτοιες συμπεριφορές βιώνουν καθημερινά οι γιατροί από μία μικρή μειοψηφία της χώρας, η οποία θεωρεί ότι υπάρχει μία παγκόσμια συνωμοσία»! Να θυμίσουμε ότι η κυρία Μαστοράκου είχε αναφερθεί και στις νομικές απειλές που δέχονται συνάδελφοί της σε όλη τη χώρα: «Είναι ακραίες οι συμπεριφορές- ζητούν ακραία πράγματα, αμφισβητούν τους θανάτους από covid ζητούν εκταφές και απειλούν με μηνύσεις και αγωγές τους γιατρούς.Αυτό που φαίνεται είναι να έχει στηθεί μία βιομηχανία σε βάρος γιατρών. Οι δικηγόροι που εμπλέκονται είναι από όλη τη χώρα. Υπάρχουν απειλές μηνύσεων και ζητούν επαλήθευση ευρημάτων των νοσοκομείων. Είμαστε σε μία πάρα πολύ δύσκολη φάση. Ευτυχώς έχουν ενεργήσει οι δικαστικές αρχές βάζοντας κάποιο φρένο. Εμείς ζητάμε να υπάρξει προστασία του ιατρικού κλάδου. Ζητάμε ακαταδίωκτο με την έννοια της προστασίας της επιστημονικής αλήθειας».  "
newsit.gr,https://www.newsit.gr/kosmos/kanadas-antiemvoliastes-ntalikerides-ekleisan-to-pio-polysyxnasto-perasma-pros-tis-ipa/3464000/,Κοσμος,Καναδάς: Αντιεμβολιαστές νταλικέρηδες έκλεισαν το πιο πολυσύχναστο πέρασμα προς τις ΗΠΑ,2022-02-08T17:17:15+02:00,,"NewsIT Κοσμος Καναδας: Αντιεμβολιαστες νταλικερηδες εκλεισαν το πιο πολυσυχναστο περασμα προς τις ΗΠΑ Οργισμένοι οδηγοί φορτηγών στον Καναδά απέκλεισαν σήμερα το πιο πολυσύχναστο πέρασμα προς τις ΗΠΑ καθώς αντιδρούν με τον υποχρεωτικό εμβολιασμό κατά του κορονοϊού.  Οι οδηγοί, που ζητούν να δοθεί τέλος στο μέτρο που επιβάλλει τον εμβολιασμό κατά της COVID-19 στους επαγγελματίες που διασχίζουν τα σύνορα του Καναδά με τις ΗΠΑ, έφθασαν αρχικά στην Οτάβα στις 28 Ιανουαρίου και σταδιακά κατέλαβαν το κέντρο της καναδικής πρωτεύουσας.  Καθώς η αστυνομία άρχισε σταδιακά να ανακτά τον έλεγχο, οι διαδηλωτές, πολλοί εκ των οποίων ζητούν την παραίτηση του Τριντό, έστρεψαν την προσοχή τους στη Γέφυρα Αμπάσαντορ, που συνδέει το Ντιτρόιτ με το Γουίντσορ. Οι οδηγοί φορτηγών άρχισαν να παρεμποδίζουν την κίνηση αργά χθες (τοπική ώρα) και ιστοσελίδα της καναδέζικης κυβέρνησης έδειξε ότι η γέφυρα ήταν κλειστή και στις δύο κατευθύνσεις στις 7:11 π.μ. (τοπική ώρα, 14.07 ώρα Ελλάδας).  Ο Καναδάς στέλνει το 75% των εξαγωγών προϊόντων του στις ΗΠΑ και τα φορτηγά παίζουν κρίσιμο ρόλο στις μεταφορές αυτές. Από τη γέφυρα αυτή περνούν περίπου 8.000 νταλίκες την ημέρα, γεγονός που αποτυπώνει την οικονομική σημασία του μπλόκου αυτού. «Μας έστειλαν εδώ για να δώσουμε ένα μήνυμα και το μήνυμα δεν περνάει», δήλωσε ο Τομ Μαράτζο, εκπρόσωπος των διαδηλωτών στην Οτάβα, σε δημοσιογράφους αργά χθες. Ο Τριντό, που έχει περάσει 10 ημέρες σε απομόνωση αφού μολύνθηκε με COVID-19, αναμένεται να επιστρέψει στη Βουλή των Κοινοτήτων για να βρεθεί ενώπιον των βουλευτών που του ζητούν να καταβάλει περισσότερες προσπάθειες για να δοθεί τέλος σε αυτό που ένας σύμβουλος χαρακτήρισε «εθνική ταπείνωση». Η κυβέρνησή του, ωστόσο, υποστηρίζει ότι οι δυνάμεις της αστυνομίας αναμένεται να είναι σε θέση να αποκαταστήσουν την τάξη. «Μεμονωμένα άτομα προσπαθούν να παρεμποδίσουν την οικονομία μας, τη δημοκρατία μας και την καθημερινή ζωή των συμπολιτών μας. Αυτό πρέπει να σταματήσει», δήλωσε ο Τριντό σε έκτακτη συζήτηση στη Βουλή των Κοινοτήτων χθες βράδυ. Ο δήμαρχος της Οτάβα Τζιμ Γουάτσον, αντιμέτωπος με την αυξανόμενη οργή των κατοίκων, θέλει να οριστεί μεσολαβητής, αλλά υπουργοί είπαν ότι κάτι τέτοιο δεν έχει πιθανότητες επιτυχίας.    "
newsit.gr,https://www.newsit.gr/kosmos/koronoios-nea-zilandia-ekatontades-antiemvoliastes-exoun-apokleisei-to-koinovoulio/3463876/,Κοσμος,Κορονοϊός – Νέα Ζηλανδία: Εκατοντάδες αντιεμβολιαστές έχουν αποκλείσει το κοινοβούλιο,2022-02-08T15:02:46+02:00,,"NewsIT Κοσμος Κορονοιος – Νεα Ζηλανδια: Εκατονταδες αντιεμβολιαστες εχουν αποκλεισει το κοινοβουλιο Εκατοντάδες αντιεμβολιαστές έχουν αποκλείσει δρόμους έξω από το κοινοβούλιο στη Νέα Ζηλανδία με φορτηγά και τροχόσπιτα, ακολουθώντας των παράδειγμα αντίστοιχων διαδηλώσεων στον Καναδά. Οι διαδηλωτές από το «κομβόι για την ελευθερία» έφθασαν από όλη τη Νέα Ζηλανδία και συγκεντρώθηκαν έξω από το κτίριο του Κοινοβουλίου στην πρωτεύουσα Ουέλινγκτον εν αναμονή της πρώτης για φέτος ομιλίας της πρωθυπουργού Τζασίντα Άρντερν.  Οι διαδηλωτές, οι περισσότεροι από τους οποίους δεν φορούσαν μάσκα, κρατούσαν πλακάτ ζητώντας «ελευθερία» και δεσμεύθηκαν να κατασκηνώσουν έξω από το Κοινοβούλιο έως ότου αρθούν οι περιορισμοί της COVID-19. Οι διαδηλώσεις, που μπορεί να κρατήσουν ημέρες, έχουν ως έμπνευσή τους τον συνεχιζόμενο αποκλεισμό από οδηγούς φορτηγών στην πρωτεύουσα του Καναδά, την Οτάβα, ενάντια στα αυστηρά μέτρα για την αντιμετώπιση της πανδημίας. Η Άρντερν δεν συναντήθηκε με τους διαδηλωτές και είπε αργότερα στους δημοσιογράφους ότι οι διαδηλωτές δεν εκπροσωπούν την πλειονότητα των πολιτών.  «Νομίζω ότι θα ήταν λάθος με τον οποιοδήποτε τρόπο να χαρακτηρίσουμε αυτό που είδαμε έξω ως αντιπροσώπευση της πλειονότητας», ανέφερε η Άρντερν σε συνέντευξη Τύπου. «Η πλειονότητα των Νεοζηλανδών έχουν κάνει ό,τι μπορούν για να κρατήσουν ο ένας τον άλλο ασφαλή». Στην πρώτη κοινοβουλευτική της ομιλία για φέτος, η Άρντερν είπε νωρίτερα σήμερα στους βουλευτές ότι η πανδημία της COVID-19 δεν θα τελειώσει με την παραλλαγή Όμικρον και η Νέα Ζηλανδία θα πρέπει να ετοιμαστεί για περισσότερες παραλλαγές του ιού φέτος. Η κυβέρνηση της Άρντερν έχει επιβάλει κάποιους από τους αυστηρότερους περιορισμούς λόγω της πανδημίας τα τελευταία δύο χρόνια, καθώς η κυβέρνηση προσπάθησε να κρατήσει τον κορονοϊό εκτός συνόρων. Η πολιτική που ακολούθησε η χώρα βοήθησε να παραμείνουν οι μολύνσεις και οι θάνατοι σε χαμηλά επίπεδα. Η Νέα Ζηλανδία, μια χώρα πέντε εκατομμυρίων κατοίκων, έχει έως τώρα περίπου 18.000 επιβεβαιωμένα κρούσματα COVID και 53 θανάτους. Ωστόσο, εξόργισε πολλούς που βρέθηκαν αντιμέτωποι με την ατελείωτη κατ’ οίκον απομόνωση, και δεκάδες χιλιάδες απόδημων Νεοζηλανδών που αποκόπηκαν από τις οικογένειές τους στην πατρίδα καθώς τα σύνορα παρέμειναν κλειστά. Τα μέτρα ήταν επίσης καταστροφικά για επιχειρήσεις που εξαρτώνται από τους ξένους τουρίστες. Τα ποσοστά δημοτικότητας της Άρντερν κατέγραψαν βουτιά στην τελευταία δημοσκόπηση της Kantar Public για λογαριασμό του δικτύου 1News που δημοσιεύθηκε τον περασμένο μήνα, καθώς οι πολίτες της ‘χρέωσαν’ καθυστερήσεις στους εμβολιασμούς και την άρση των περιορισμών.    "
newsit.gr,https://www.newsit.gr/kosmos/italia-antiemvoliastes-goneis-arnountai-epemvasi-kardias-ston-2xrono-gio-tous-zitoun-aima-anemvoliaston/3463799/,Κοσμος,Ιταλία: Αντιεμβολιαστές γονείς αρνούνται επέμβαση καρδιάς στον 2χρονο γιο τους – Ζητούν αίμα ανεμβολίαστων,2022-02-08T13:45:38+02:00,,"NewsIT Κοσμος Γονεις στην Ιταλια αρνουνται επεμβαση καρδιας στον 2χρονο γιο τους - Ζητουν αιμα ανεμβολιαστων Θυμό και απόγνωση προκαλεί η είδηση ότι οι αντιεμβολιαστές γονείς ενός 2χρονου αγοριού αρνούνται χειρουργική επέμβαση που θα σώσει τη ζωή του γιου τους, παρά μόνο αν οι γιατροί μπορέσουν να τους εγγυηθούν ότι το παιδί δεν θα πάρει αίμα εμβολιασμένων… Το απίστευτο περιστατικό με τους αντιεμβολιαστές γονείς συνέβη στην Ιταλία και όπως αναφέρει ρεπορτάζ της ΕΡΤ, πλέον στην υπόθεση έχουν εμπλακεί και οι δικαστικές αρχές της χώρας ώστε οι γιατροί να καταφέρουν να κάνουν την σωτήρια επέμβαση στον 2χρονο.  Όλα ξεκίνησαν όταν οι γιατροί διαπίστωσαν ότι ένα 2χρονο αγόρι που πάσχει από σοβαρή καρδιοπάθεια, πρέπει να υποβληθεί σε μια σοβαρή εγχείρηση. Ωστόσο, οι γονείς του που παραμένουν ανεμβολίαστοι κατά του κορονοϊού αρνούνται το χειρουργείο στο παιδί, παρά μόνο εάν λάβουν εγγυήσεις από τους γιατρούς ότι η όποια μετάγγιση θα γίνει με αίμα ανεμβολίαστων.  Όπως μετέδωσε ο ανταποκριτής της ΕΡΤ, το παιδί πρέπει να υποβληθεί επειγόντως σε επέμβαση, ωστόσο οι αντιεμβολιαστές γονείς αρνούνται πεισματικά να συναινέσουν γραπτώς στην εγχείρηση.   Σύμφωνα με το ρεπορτάζ, οι λόγοι πίσω από την απόφαση των γονέων έχουν και θρησκευτικό χαρακτήρα, κυρίως όμως είναι αποτέλεσμα των fake news που διασπείρουν διάφοροι συνωμοσιολόγοι στην Ιταλία. Αξίζει να σημειωθεί, πως οι γονείς του παιδιού έχουν βρει 40 εθελοντές ανεμβολίαστους για να δώσουν αίμα, ωστόσο δεν είναι γνωστό αν το αίμα θα προλάβει να ελεγχθεί εγκαίρως ώστε να είναι έτοιμο για μετάγγιση. Ο χρόνος μετράει αντίστροφα για τον 2χρονο με τον εισαγγελέα να στρέφεται πλέον και στο ενδεχόμενο να αφαιρεθεί η επιμέλεια από τους γονείς…  "
newsit.gr,https://www.newsit.gr/kosmos/kanadas-ektos-elegxou-i-katastasi-me-tous-antiemvoliastes-stin-otava-synexizoun-tin-katalipsi-tis-polis/3462679/,Κοσμος,Καναδάς: Εκτός ελέγχου η κατάσταση με τους αντιεμβολιαστές στην Οτάβα – Συνεχίζουν την κατάληψη της πόλης,2022-02-06T22:48:14+02:00,,"NewsIT Κοσμος Σε κατασταση εκτακτης αναγκης κηρυχτηκε η Οταβα λογω των αντιεμβολιαστων - Συνεχιζουν την καταληψη της πολης «Εκτός ελέγχου» είναι η κατάσταση στην Οτάβα, σύμφωνα με τον δήμαρχο της καναδικής πρωτεύουσας, το κέντρο της οποία είναι αποκλεισμένο εδώ και περισσότερο από διαδηλωτές εναντίον των περιορισμών για τον κορονοϊό. Ο δήμαρχος της Οτάβας Τζιμ Γουότσον κήρυξε κατάσταση έκτακτης ανάγκης για την αντιμετώπιση του αποκλεισμού της καναδικής πρωτεύουσας από διαμαρτυρόμενους κατά των υγειονομικών μέτρων οδηγούς φορτηγών.  «Αυτό αντανακλά τον σοβαρό κίνδυνο και την απειλή που συνιστούν για την ασφάλεια των κατοίκων οι συνεχιζόμενες διαδηλώσεις και τονίζει την ανάγκη για υποστήριξη από άλλες αρχές και κυβερνητικά κλιμάκια», αναφέρει σε ανακοίνωσή του. Το «κονβόι της ελευθερίας» ξεκίνησε ως κίνημα διαμαρτυρίας οδηγών λεωφορείων κατά του μέτρου που επιβάλει τον εμβολιασμό στους επαγγελματίες που διασχίζουν τα σύνορα του Καναδά με τις ΗΠΑ για να εξελιχθεί σε καθολική διαμαρτυρία κατά των περιοριστικών για την αντιμετώπιση της πανδημίας μέτρων και κατά της κυβέρνηση του Τζάστιν Τρυντό.  Οι εκδηλώσεις διαμαρτυρίας που ήταν επικεντρωμένες στην Οτάβα επεκτάθηκαν αυτό το σαββατοκύριακο και σε άλλες μεγάλες πόλεις του Καναδά, ενώ δεκάδες φορτηγά και διαδηλωτές έχουν παραλύσει το κέντρο της καναδικής πρωτεύουσας. «Αυτήν την στιγμή η κατάσταση είναι τελείως εκτός ελέγχου, διότι τον νόμο τον κάνουν οι διαμαρτυρόμενοι», δήλωσε ο δήμαρχος Τζιμ Γουότσον σε τοπικό ραδιοφωνικό σταθμό, κάνοντας την διαπίστωση ότι οι διαδηλωτές είναι «πολύ περισσότεροι από τους αστυνομικούς».  «Χάνουμε την μάχη … πρέπει να ξαναπάρουμε την πόλη μας», είπε ο δήμαρχος χαρακτηρίζοντας «απαράδεκτη» την συμπεριφορά των διαδηλωτών που κλείνουν τους δρόμους και ενεργοποιούν χωρίς διακοπή τα κλάξον. Το κίνημα που βαφτίστηκε «κονβόι της ελευθερίας» είχε αρχικό στόχο την διαμαρτυρία κατά του μέτρου που υποχρέωνε όλους τους οδηγούς φορτηγών να είναι εμβολιασμένοι για να διασχίζουν τα σύνορα ανάμεσα στις Ηνωμένες Πολιτείες και τον Καναδά, αλλά μετατράπηκε σύντομα σε κίνημα κατά των υγειονομικών μέτρων συνολικά και, για ορισμένους, κατά της κυβέρνησης Τρυντό. Οι διαδηλωτές δηλώνουν ότι θα συνεχίσουν την κατάληψη του κέντρου της Οτάβα μέχρι στην άρση των περιοριστικών μέτρων. Παρόμοιες εκδηλώσεις διαμαρτυρίας, αλλά μικρότερης κλίμακας, οργανώθηκαν χθες στο Τορόντο, το Κεμπέκ και το Γουίνιπεγκ και συνεχίσθηκαν και σήμερα, κυρίως στο Κεμπέκ.    "
newsit.gr,https://www.newsit.gr/kosmos/kosta-rika-antiemvoliastes-mpoukaran-se-nosokomeio-gia-na-vgaloun-6xrono-paidaki-kai-na-min-emvoliastei/3455523/,Κοσμος,Κόστα Ρίκα: Αντιεμβολιαστές «μπούκαραν» σε νοσοκομείο για να βγάλουν 6χρονο παιδάκι και να μην εμβολιαστεί,2022-01-27T08:15:25+02:00,,"NewsIT Κοσμος Κοστα Ρικα: Αντιεμβολιαστες «μπουκαραν» σε νοσοκομειο για να βγαλουν 6χρονο παιδακι και να μην εμβολιαστει Ομάδα αντιεμβολιαστών εισέβαλε σε νοσοκομείο στην Κόστα Ρίκα, επιτέθηκε σε φύλακες, ασθενείς, ιατρικό και νοσηλευτικό προσωπικό προκειμένου να βγάλει διά της βίας ένα αγοράκι έξι ετών που νοσηλευόταν με πάθηση του αναπνευστικού και είχε συσταθεί ο εμβολιασμός του κατά της COVID-19.  Το περιστατικό σημειώθηκε την Τετάρτη (26.01.2022) στην περιοχή της Ερέδια της Κόστα Ρίκα, με την ομάδα των αντιεμβολιαστών να επιχειρούν να φθάσουν στον 4ο όροφο του νοσοκομείου για να πάρουν από το δωμάτιο του το 6χρονο παιδάκι. Από τα περίπου τριάντα άτομα που «μπούκαραν» στο νοσοκομείο, οι Αρχές προχώρησαν σε έξι συλλήψεις.   «Το νοσοκομείο υπέστη επίθεση από ομάδα αντιεμβολιαστών, που εισέβαλε με βίαιο τρόπο, επιτέθηκε σε φύλακες, σε ασθενείς και στο προσωπικό και έθεσε σε κίνδυνο τους πάντες στο εσωτερικό του», κατήγγειλε η διευθύντρια του ιατρικού κέντρου, η Πρισίλα Βαλμασέδα. «Το παιδί συνεχίζει να νοσηλεύεται και θα βγει «αφού το εγκρίνει το παιδιατρικό τμήμα και η κοινωνική υπηρεσία του νοσοκομείου», ξεκαθάρισε. Hospital de Heredia. pic.twitter.com/RoJ9vl19F5   Σύμφωνα με την διευθύντρια του νοσοκομείου, η ομάδα, αποτελούμενη από περίπου τριάντα πρόσωπα, ήθελε να πάρει το παιδί, που είχε εισαχθεί για νοσηλεία μερικές ημέρες νωρίτερα με πάθηση του αναπνευστικού και συστήθηκε να εμβολιαστεί κατά της COVID-19, παρά την εναντίωση των γονιών του. «Ο πατέρας του παιδιού, ένας νομικός σύμβουλος και η βουλευτής Σίρλεϊ Ντίας έγιναν δεκτοί, τους μιλήσαμε με σεβασμό και τούς εξηγήσαμε ότι θα πρέπει να αναμείνουμε η κοινωνική υπηρεσία να κρίνει ότι συντρέχουν οι προϋποθέσεις για να δοθεί εξιτήριο (…). Μερικά λεπτά αργότερα, το νοσοκομείο υπέστη επίθεση από ομάδα αντιεμβολιαστών», εξήγησε. Η διευθύντρια του νοσοκομείου είπε ότι η ομάδα των αντιεμβολιαστών προσπάθησε να φθάσει στον τέταρτο όροφο, όπου νοσηλεύεται το παιδί και βρίσκεται το γραφείο της κοινωνικής υπηρεσίας. CCSS denunciará ataque de antivacunas en hospital de Heredia https://t.co/jnkxn5dqWM pic.twitter.com/XpCaoZleh8  Το περιστατικό, που καταγράφηκε σε βίντεο από διαδηλωτές και μέλη του προσωπικού του νοσοκομείου, οδήγησε στη σύλληψη έξι ανθρώπων, δύο ανδρών και τεσσάρων γυναικών, που παραπέμφθηκαν στη δικαιοσύνη με την κατηγορία της στάσης. Δεν είναι γνωστό αν οι γονείς του παιδιού είναι ανάμεσά τους. Esto sucedió hoy en el Hospital de Heredia- Costa Rica.A un niño hospitalizado no le dan autorización de salida hasta que se vacune. Llegó la policía , porque se hicieron presente antivacunas, hay detenidosJuzgue Usted. pic.twitter.com/tckeMjZy9B  «Αυτό το συμβάν έθεσε σε κίνδυνο όχι μόνο το προσωπικό ασφαλείας και το ιατρικό προσωπικό, αλλά και τους χρήστες και ακόμη και ασθενείς», τόνισε ο Ρομάν Μακάγια, ο διευθυντής του Ταμείου Κοινωνικής Ασφάλισης της Κόστα Ρίκα (CCSS).   Στη χώρα της κεντρικής Αμερικής, ο εμβολιασμός των παιδιών ηλικίας 5 ως 11 ετών έγινε υποχρεωτικός από τον Νοέμβριο. Εάν οι γονείς ή οι κηδεμόνες εναντιώνονται, μπορεί να επεμβαίνει η Εθνική Υπηρεσία Προστασίας των Παιδιών (PANI). Η υποχρέωση αυτή πυροδότησε διαδηλώσεις τις τελευταίες εβδομάδες μπροστά στο κοινοβούλιο υπέρ της ελευθερίας της επιλογής των γονιών. Το επεισόδιο οδήγησε στην εκκένωση του νοσοκομείου, στην αναστολή των ραντεβού για ιατρικές εξετάσεις, εργαστηριακές εξετάσεις, ραδιογραφίες και στο προσωρινό κλείσιμο του φαρμακείου.    "
newsit.gr,https://www.newsit.gr/kosmos/germania-sto-stoxastro-i-folia-ton-antiemvoliaston-Telegram-tin-ora-pou-ta-krousmata-koronoiou-plithainoun/3454983/,Κοσμος,"Γερμανία: Στο στόχαστρο η «φωλιά» των αντιεμβολιαστών Telegram, την ώρα που τα κρούσματα κορονοϊού πληθαίνουν",2022-01-26T14:41:17+02:00,,"NewsIT Κοσμος Γερμανια: Στο στοχαστρο η «φωλια» των αντιεμβολιαστων Telegram, την ωρα που τα κρουσματα κορονοιου πληθαινουν Την ώρα που τα κρούσματα του κορονοϊού στη Γερμανία πολλαπλασιάζονται καταγράφοντας νέα αρνητικά ρεκόρ, οι αρχές βάζουν στο στόχαστρο την «φωλιά» των αντιεμβολιαστών, που βρίθει θεωριών συνωμοσίας, δηλαδή την εφαρμογή αποστολής κρυπτογραφημένων μηνυμάτων Telegram. Οι αντιεμβολιαστές κινητοποιούνται εδώ και εβδομάδες στη Γερμανία, πραγματοποιώντας τακτικά διαδηλώσεις σε όλη τη χώρα, ενώ σε κάποιες από αυτές σημειώνονται και επεισόδια.  Η ένταση κινδυνεύει να οξυνθεί ακόμη περισσότερο καθώς η Μπούντεσταγκ εξετάζει σήμερα το απόγευμα το θέμα του υποχρεωτικού εμβολιασμού κατά της covid-19, τον οποίο στηρίζει ο Γερμανός καγκελάριος Όλαφ Σολτς, όμως διχάζει την κοινωνία. Σε αυτό το πλαίσιο “όσοι διασπείρουν μίσος” έχουν βρεθεί στο στόχαστρο της κυβέρνησης, και πιο συγκεκριμένα η εφαρμογή Telegram.  “Η νομοθεσία μας ισχύει και για το Telegram”, που κινδυνεύει να του επιβληθούν πρόστιμα ύψους πολλών εκατομμυρίων, προειδοποίησε ο Γερμανός υπουργός Δικαιοσύνης Μάρκο Μπούσμαν. Η υπουργός Εσωτερικών Νάνσι Φέζερ επιθυμεί να παρουσιάσει ως το Πάσχα ένα σχέδιο δράσης το οποίο θα αναγκάζει την πλατφόρμα να σβήνει τα μηνύματα μίσους και να ταυτοποιεί τους χρήστες που τα αναρτούν. Σε κάποιες ομάδες αντιεμβολιαστών συμμετέχουν έως και 200.000 άνθρωποι, σύμφωνα με το AFP. Αν το Telegram δεν συνεργαστεί με τις αρχές, η υπουργός δεν αποκλείει το ενδεχόμενο να απαγορευθεί στη Γερμανία. Προτού όμως ληφθεί αυτή η απόφαση “θα πρέπει να έχουν αποτύχει όλες οι άλλες προσπάθειες”, διευκρίνισε η Φέζερ, αναγνωρίζοντας ότι χρειάζεται ευρωπαϊκή συνεργασία για αυτό το ευαίσθητο θέμα. Στα μέσα Δεκεμβρίου η αστυνομία της Γερμανίας είχε πραγματοποιήσει έρευνες και είχε κατάσχει όπλα στη διάρκεια επιχείρησης στη Δρέσδη, αφού αναρτήθηκαν στο Telegram απειλές για τη ζωή του πρωθυπουργού του κρατιδίου. Ο Σολτς τότε είχε δεσμευθεί να πολεμήσει κατά “μιας μειονότητας εξτρεμιστών”. Το 2017 υιοθετήθηκε στη Γερμανία αμφιλεγόμενος νόμος ο οποίος ενίσχυσε το οπλοστάσιο των αρχών απέναντι στις απειλές μέσω του Διαδικτύου: έκτοτε τα μέσα κοινωνικής δικτύωσης, όπως το Facebook και το Twitter είναι υποχρεωμένα να σβήνουν κακόβουλο περιεχόμενο και να ενημερώνουν σχετικά την αστυνομία. Το Facebook ανακοίνωσε τον Σεπτέμβριο την αναστολή λογαριασμών, σελίδων και ομάδων που συνδέονταν με μια μικρή ομάδα “ελεύθερων σκεπτόμενων” στη Γερμανία, ένα κίνημα που ήταν αντίθετο στα περιοριστικά μέτρα για την πανδημία. “Καθώς οι μεγάλες πλατφόρμες όπως το Facebook δεν επιτρέπουν πλέον το ρατσιστικό μίσος, τον αντισημιτισμό και το ακροδεξιό περιεχόμενο, οι άνθρωποι που επιθυμούν να διασπείρουν αυτές τις ιδέες αναζητούν νέα μέσα. Αυτή τη στιγμή το πιο δημοφιλές στη Γερμανία είναι το Telegram”, εξήγησε η Σιμόν Ραφαέλ, στέλεχος του ιδρύματος καταπολέμησης του ρατσισμού Amadeu Antonio. Το Facebook έχει συμφέρουν να συνεργαστεί με τις γερμανικές αρχές και σταδιακά συμμορφώθηκε με την εθνική νομοθεσία. Όμως αυτό δεν ισχύει για το Telegram, σύμφωνα με την ερευνήτρια η οποία διευκρινίζει ότι η πλειονότητα των χρηστών της πλατφόρμας αυτής δεν έχουν καμία σχέση με το αντιεμβολιαστικό κίνημα. “Το Telegram δεν συνεργάζεται με τις δικαστικές αρχές ή την ασφάλεια, ακόμη και για ζητήματα που είναι αδιαμφισβήτητα αξιόποινα και κακόβουλα, όπως η παιδική πορνογραφία”, πρόσθεσε η Ράφαελ, εκτιμώντας ότι με αυτό τον τρόπο “το κράτος στερείται οποιαδήποτε ικανότητα δράσης”. Επανειλημμένα αιτήματα για τη διαγραφή περιεχομένου που έχει στείλει η γερμανική, ομοσπονδιακή αστυνομία δίωξης του εγκλήματος (BKA) στο Telegram δεν έχουν λάβει απάντηση. Μια άλλη επιλογή θα ήταν η γερμανική κυβέρνηση να ζητήσει από την Apple και τη Google να αποσύρουν από τα διαδικτυακά τους καταστήματα την εφαρμογή Telegram. Ωστόσο αυτό δεν θα επηρεάσει τους χρήστες που χρησιμοποιούν ήδη την εφαρμογή. Για τη Ράφαελ, ο μόνος τρόπος να λυθεί το πρόβλημα είναι η πλατφόρμα να απαγορευθεί εντελώς στη Γερμανία. Αν αυτό συμβεί, τότε θα είναι η πρώτη δυτική χώρα που λαμβάνει τόσο δραστικά μέτρα ενάντια στο Telegram το οποίο ιδρύθηκε το 2013 από τα αδέλφια Νικολάι και Πάβελ Ντουρόφ, δύο αντιφρονούντες στη Ρωσία που προσπαθούσαν να βρουν έναν τρόπο να ανταλλάσσουν μηνύματα χωρίς να τους παρακολουθούν οι ρωσικές μυστικές υπηρεσίες. Ήδη η Κίνα, η Ρωσία και η Ινδία έχουν απαγορεύσει ή επιβάλει κυρώσεις στην πλατφόρμα. “Τέτοια μέτρα θα έστελναν ένα πολύ κακό μήνυμα”, προειδοποίησε ο Μάρκους Ρόιτερ, δημοσιογράφος που ειδικεύεται σε ζητήματα του διαδικτύου. “Διότι από τη μία πλευρά χαιρετίζουμε την απουσία λογοκρισίας στο Telegram και τη σημασία του για τα δημοκρατικά κινήματα στη Λευκορωσία και το Ιράν και από την άλλη θέλουμε να θέσουμε εκτός λειτουργίας την εφαρμογή εδώ” στη Γερμανία.  "
newsit.gr,https://www.newsit.gr/ellada/faidon-vovolis-koronoios-nosise-kai-nosileytike-9-meres-sto-sismanogleio-den-eipa-pote-oti-einai-gripoula/3454624/,Κοσμος,Φαίδων Βόβολης – Κορονοιός: Νόσησε και νοσηλεύτηκε 9 μέρες στο Σισμανόγλειο – «Δεν είπα ποτέ ότι είναι γριπούλα»,2022-01-25T23:05:30+02:00,,"NewsIT Ελλαδα Φαιδων Βοβολης – Κορονοιος: Νοσησε και νοσηλευτηκε 9 μερες στο Σισμανογλειο – «Δεν ειπα ποτε οτι ειναι γριπουλα» Με κορονοϊό για δεύτερη φορά νόσησε ο γνωστός καρδιολόγος Φαίδων Βόβολης και νοσηλεύτηκε στο Σισμανόγλειο. Ο Φαίδων Βόβολης στον οποίο έχει επιβληθεί 12μηνη αναστολή ιατρικού επαγγέλματος λόγω της αντιεμβολιαστικής δράσης του από το πειθαρχικό συμβούλιο του Ιατρικού Συλλόγου Αθηνών αποκάλυψε την περιπέτεια της υγείας του με βίντεο στο facebook.   Εκεί ο καρδιολόγος ομολογεί πως νόσησε βαρύτερα καθώς ο κορονοϊός του προκάλεσε πνευμονία και τώρα λέει πως δεν είναι μια… απλή γριπούλα. «Εμείς ποτέ δεν είπαμε κάτι τέτοιο, είναι σίγουρα κάτι παραπάνω» είπε χαρακτηριστικά και αναφέρει πως ο αν και ο οργανισμός του είναι γερό και χωρίς ιατρικό ιστορικό, αυτός νόσησε βαριά.  Μάλιστα ανέφερε πως ο κορονοϊός κάνει πιο περίεργες επιπλοκές αλλά συνεχίζει να δηλώνει ότι το πιστοποιητικό νόσησης είναι ένα «αισχρό διαβατήριο». Αναλυτικά οι δηλώσεις του: Αγαπητές φίλες και φίλοι, επανέρχομαι μετά από 10 μέρες… Νόσησα. Νόσησα από την νόσο του COVID. Προσπαθήσαμε να το κρατήσουμε σε χαμηλά επίπεδα. Προσπαθήσαμε να μην πούμε τι ακριβώς συνέβη. Δεν είπαμε τι έγινε για να μην πέσουν τα αδηφάγα ΜΜΕ επάνω μας. Το ήξεραν κάποιοι άνθρωποι.«Εισήχθην στο νοσοκομείο Σισμανόγλειο για 9 μέρες. Η νόσος COVID εμένα με πήρε λίγο πιο βαριά από άλλους ανθρώπους. Όπως έχουμε ξαναπεί τους περισσότερους τους πιάνει ήπια έως ασυμπτωματικά, κάποιους εξ αυτών βαρύτερα και κάποιοι από αυτούς καταλήγουν. Εμείς δεν έχουμε πει ποτέ ότι υποτιμούμε την νόσο COVID-19. Δεν έχουμε πει ποτέ κάτι το οποίο να είναι ενάντιο στην πραγματικότητα. Έχουμε τονίσει την εναντιότητα μας σε υποχρεωτικότητες. Προσπάθησαν να μας κάνουν αντιεμβολιαστές. Δεν το κατάφεραν γιατί όσοι κατάλαβαν τι λέμε και κατάλαβαν ότι δεν είμαστε και δεν πρόκειται να γίνουμε ποτέ αντιεμβολιαστές. Νόσησα λοιπόν και βρέθηκε στο νοσοκομείο Σισμανόγλειο για 9 μέρες διότι σε εμένα μετατράπηκε σε πνευμονία. Είναι το post COVID σύνδρομο επί της ουσίας. Ένας γερός οργανισμός, χωρίς ιστορικό, χωρίς κάπνισμα, ο οποίος μπόρεσε και αντεπεξήλθε σε λίγες μέρες. Σίγουρα αφήνει κάποια πράγματα πάνω στους πνεύμονες μου. Υπήρξε τρανσαμηναιμία, αύξηση ηπατικών ενζύμων δηλαδή, τα υπόλοιπα εργαστηριακά ήταν αρκετά καλά. Δεν υπήρξε αύξηση ινωδογόνου, φερριτίνης και βαθμού πηκτικότητας σε εμένα. Χτυπήθηκαν βέβαια οι πνεύμονες, υπήρξε ένα θέμα. Έκατσα μέσα 9 μέρες. Το αποκρύψαμε. Δεν έπρεπε να μαθευτεί».«Λέμε πάντα προσοχή. Η κάθε ίωση έχουμε πει δυνητικά μπορεί να σκοτώσει. Οπως και η Covid-19. Δεν είμαι αυτός, που έχει πει ότι είναι μια γριπούλα, είναι κάτι παραπάνω σίγουρα. Αυτό όμως δεν καταστρατηγεί τις βασικές αρχές ελευθερίας μας. Το ενάντια στην υποχρεωτικότητα. Το έχω ξαναπεί ότι ακόμα και 80% θνητότητα να είχε, ο γιατρός υπερασπίζεται τον κάθε ασθενή του και την ελευθερία του στο δικαίωμα του. Στο νοσοκομείο Σισμανόγλειο οι συνάδελφοι γιατροί μου φέρθηκαν άψογα, το νοσηλευτικό προσωπικό το ίδιο, οι τραυματιοφορείς. Όλο το νοσοκομείο και τους ευχαριστώ. Ήταν μια πολύ σημαντική στιγμή για μένα. Φυσικά πάντα πρέπει να προσέχουμε. Εννοείται στην κάθε ίωση, όπως και σε αυτή, η οποία κάνει και πιο περίεργες επιπλοκές».  Αυτή είναι η δεύτερη φορά που ο Φαίδων Βόβολης νοσεί από κορονοϊό και την πρώτη φορά είχε χαρακτηρίσει ως «αισχρό διαβατήριο» το πιστοποιητικό νόσησης, που του είχε χορηγηθεί.«Προσωπικά λοιπόν θέλω να ξανατονίσω ότι έχω νοσήσει. Άρα μου έχουν δώσει επί της ουσίας ένα πιστοποιητικό νόσησης. Δεν το έχω χρησιμοποιήσει ποτέ. Δεν πρόκειται να το χρησιμοποιήσω ποτέ. Δεν πρόκειται να γίνει χρήση αυτού του αισχρού διαβατηρίου».   "
newsit.gr,https://www.newsit.gr/topikes-eidhseis/agio-oros-antiemvoliastes-monaxoi-pairnoun-parasitoktono-gia-aloga-gia-na-min-kollisoun-koronoio/3453219/,Κοσμος,Άγιο Όρος: Αντιεμβολιαστές μοναχοί παίρνουν… παρασιτοκτόνο για άλογα για να μην κολλήσουν κορονοϊό,2022-01-24T11:00:13+02:00,,"NewsIT Τοπικα Νεα Αγιο Ορος: Αντιεμβολιαστες μοναχοι παιρνουν… παρασιτοκτονο για αλογα για να μην κολλησουν κορονοιο Αντί να εμβολιαστούν απέναντι στον κορονοϊό, μοναχοί σε μονή στο Άγιο Όρος παίρνουν… παρασιτοκτόνα για άλογα για να καταπολεμήσουν τα συμπτώματα που παρουσιάζουν! Σύμφωνα με το voria.gr, η Ιερά Μονή Φιλοθέου από το Άγιο Όρος «βράζει» από κορονοϊό, και την ίδια ώρα πληθαίνουν οι πληροφορίες πως οι μοναχοί παίρνουν προληπτικά την ουσία «ιβερμεκτίνη», μέσω του φαρμακευτικού σκευάσματος Scaball, που όμως δεν ενδείκνυται για τον κορονοϊό.  Η ουσία αυτή βρίσκεται εδώ και καιρό στο επίκεντρο θεωριών συνωμοσίας αντιεμβολιαστών, που θέλουν να αποτρέψουν τον εμβολιασμό. Ιδιαίτερα διακινείται μέσω παραχριστιανικών οργανώσεων και άλλων και μάλιστα λέγεται πως είναι το….μυστικό όπλο κατά του κορονοϊού.  «Η ιβερμεκτίνη χρησιμοποιείται ως αντιπαρασιτικό, κυρίως σε κτηνιατρικά φάρμακα. Η αλήθεια είναι πως στην αρχή κάποιοι την πρότειναν ως θεραπεία για τον κορονοϊό, αλλά πολύ γρήγορα απαξιώθηκε ως φάρμακο και μάλιστα είναι πιθανόν να κάνει ζημιά σε όποιον την καταναλώνει, καθώς έχει σοβαρές παρενέργειες», δήλωσε στη Voria.gr, ο καθηγητής Φαρμακολογίας στο Δημοκρίτειο Πανεπιστήμιο Θράκης και πρόεδρος της Ελληνικής Εταιρείας Φαρμακολογίας, Ευάγγελος Μανωλόπουλος. Σύμφωνα με τον κ. Μανωλόπουλο, «η “ιβερμεκτίνη” είναι από τα φάρμακα που αγκάλιασαν οι αντιεμβολιαστές, αλλά θέλω να επιστήσω την προσοχή σε όποιον το παίρνει πως όχι μόνο δεν είναι αποτελεσματικό, αλλά μπορεί και να καταστεί επικίνδυνο». Πρόκειται για ένα κατά βάση κτηνιατρικό φάρμακο για το οποίο ο Αμερικανικός Οργανισμός Τροφίμων και Φαρμάκων (FDA) έβγαλε ανακοίνωση πριν από λίγο καιρό, την οποία τιτλοφορούσε: «Δεν είσαι άλογο. Δεν είσαι γάτα. Σταμάτησέ το!». Ο FDA ανέφερε πως η “ιβερμεκτίνη” είναι ουσία που αφορά κατά κύριο λόγο τη θεραπεία των ζώων, που έχουν προσβληθεί από παράσιτα. Για τον άνθρωπο έχει λάβει έγκριση για πολύ συγκεκριμένες περιπτώσεις όπως για τις…ψείρες της κεφαλής και κάποια παράσιτα του στομάχου. Έκανε επίσης γνωστό πως η ουσία αυτή δεν δίνεται για την πρόληψη του κορωνοϊού και σημειώνονταν πως η λήψη μεγάλων ποσοτήτων είναι επικίνδυνη. Πληροφορίες της Voria.gr αναφέρουν ότι οι μοναχοί στη Μονή Φιλοθέου, που είναι σχεδόν στο σύνολό τους ανεμβολίαστοι, καταναλώνουν το σκεύασμα της “ιβερμεκτίνης”, ενώ το συνιστούν και σε άλλους, εκτός Μονής, ως προστασία από τον κορωνοϊό. Ωστόσο, δεν φαίνεται να τους έχει βοηθήσει καθώς 5 μοναχοί έχουν ήδη καταλήξει από επιπλοκές του κορωνοϊού και υπάρχουν ακόμη τουλάχιστον 25 ενεργά κρούσματα σε σύνολο περίπου 40 μοναχών.Οι περισσότεροι μοναχοί είναι απομονωμένοι στα κελλιά τους και οι πόρτες έχουν σφαλίσει για προσκυνητές και άλλους. Μετά την εκδημία του π. Λουκά πριν από 10 ημέρες, του ανιψιού του Πορφύριου στις αρχές της περασμένης εβδομάδας και του π.Ταξιάρχη το Σάββατο, το μοναστήρι έχει μείνει χωρίς προϊστάμενο, καθώς οι τρεις πατέρες ήταν οι προϊστάμενοι στη Γεροντική Σύναξη. Μάλιστα ο π. Ταξιάρχης αρνούνταν μέχρι τέλους να βγει από το μοναστήρι και να διακομιστεί σε νοσοκομείο, δεχόμενος επί τόπου, στο κελί του, οξυγόνο, επειδή δεν ήθελε να μείνει «ακέφαλο» από προϊστάμενο το μοναστήρι. Μέσα στην προηγούμενη εβδομάδα νικήθηκαν επίσης από τον κορωνοϊό ο π. Κοσμάς, που ήταν ο οδοντογιατρός της Μονής και ο π.Δαμιανός. Δύσκολη χαρακτηρίζεται η κατάσταση στο Άγιον Όρος, καθώς εκτός της Μονής Φιλοθέου που βρίσκεται σε καραντίνα, άλλο ένα μοναστήρι βρίσκεται αντιμέτωπο με πολλά κρούσματα, ενώ κανείς δεν γνωρίζει τι συμβαίνει σε σκήτες και κελλιά που βρίσκονται στη νότια πλευρά της Αθωνικής Πολιτείας, αρκετά μακριά από το κέντρο Υγείας στις Καρυές. Εκεί ζουν κυρίως ηλικιωμένοι μοναχοί που δεν έχουν εμβολιαστεί, ενώ δεν έχουν και τακτική επικοινωνία με το διοικητικό κέντρο. Σε δηλώσεις του στη Voria.gr, ο Πολιτικός Διοικητής του Αγίου Όρους, Αθανάσιος Μαρτίνος, ανέφερε πως από τους περίπου 1.800 μοναχούς, οι 1050 έχουν νοσήσει και οι 460 έχουν εμβολιαστεί, όπως και το 100% των δημοσίων υπαλλήλων που υπηρετούν εκεί. «Συνεπώς οι περίπου 1500 έχουν θωρακιστεί απέναντι στον ιό, έτσι δεν θεωρούμε ότι υπάρχει σοβαρό πρόβλημα». Ο κ. Μαρτίνος θεωρεί υπερβολικά τα δημοσιεύματα που κάνουν λόγο για αντιεμβολιαστικό κίνημα που εκπορεύεται από το Άγιον Όρος, σημειώνοντας πως «οι μοναχοί ζουν ασκητικά και ασχολούνται με τα πνευματικά τους καθήκοντα. Καλό θα ήταν να σεβαστούμε την ιδιωτικότητά τους και να τους αφήσουμε στην ησυχία τους». Ωστόσο βρίσκεται σε εξέλιξη εισαγγελική παρέμβαση ήδη από την προηγούμενη εβδομάδα, με αφορμή τις δηλώσεις αγιορείτη μοναχού για αντιεμβολιαστές εντός του Όρους που με τη ρητορική τους καλούν τους πιστούς να μην εμβολιαστούν και ευθύνονται για πολλούς θανάτους. Οι δηλώσεις του ιερομόναχου Ιωσήφ προκάλεσαν την παρέμβαση της Εισαγγελίας Πρωτοδικών Θεσσαλονίκης, η οποία διεξάγει έρευνα για να διακριβωθεί αν ευσταθούν οι καταγγελίες, ποιοι είναι οι καταγγέλλοντες και αν στοιχειοθετούνται τα αδικήματα της θανατηφόρας έκθεσης και της διασποράς ψευδών ειδήσεων. Αναφορικά με την κατάσταση στο Περιβόλι της Παναγίας, σημειώνεται ότι σε πέντε Μονές, τη Σιμωνόπετρα, την Ιβήρων, τη Σταυρονικήτα, την Ξενοφώντος και την Παντοκράτορος, έχει εμβολιαστεί πάνω από το 90% των μοναχών, όπως και στη νόμιμη αδελφότητα της Ιεράς Μονής Εσφιγμένου, που εδρεύει στις Καρυές. Μάλιστα οι δύο πρώτες μονές έχουν σφαλίσει τις πόρτες τους και εδώ και 1,5 χρόνο δεν δέχονται προσκυνητές, ενώ στις τρεις τελευταίες ο αριθμός των προσκυνητών είναι εξαιρετικά περιορισμένος. Κλειστές είναι και οι μονές Ξηροποτάμου και Βατοπαιδίου, στη δεύτερη, ο ηγούμενος Εφραίμ ασθένησε σοβαρά και ξεπέρασε τον κορονοϊό μετά από πολυήμερη παραμονή στο νοσοκομείο. Στη μονή αυτή, που είχε το προηγούμενο διάστημα κοντά στα 30 κρούσματα, εμβολιάστηκε το 60% των μοναχών. Απώλειες μετρά και η Μονή Κωνσταμονίτου, που έχει χάσει εφτά μοναχούς, αλλά και η Μονή Γρηγορίου με δύο μοναχούς να έχουν καταλήξει και αρκετούς άλλους να περνούν τον κορονοϊό δύσκολα.    "
newsit.gr,https://www.newsit.gr/politikh/o-aleksis-tsipras-parousiasei-to-sxedio-tou-gia-ton-neo-syriza/3453155/,Κοσμος,Ο Αλέξης Τσίπρας παρουσιάσει το σχέδιό του για τον «νέο ΣΥΡΙΖΑ»,2022-01-24T09:46:38+02:00,,"NewsIT Πολιτικη Ο Αλεξης Τσιπρας παρουσιασει το σχεδιο του για το «νεο ΣΥΡΙΖΑ» - Τι θα ζητησει απο την κοινοβουλευτικη ομαδα Τα χαρτιά του για την επόμενη μέρα του κόμματος αναμένεται να ανοίξει ο Αλέξης Τσίπρας κατά την διάρκεια της συνεδρίασης της κοινοβουλευτικής ομάδας του ΣΥΡΙΖΑ , όταν γίνει (ήταν να γίνει σήμερα αλλά αναβλήθηκε λόγω της κακοκαιρίας). Οι πληροφορίες λένε ότι ο αρχηγός της αξιωματικής αντιπολίτευσης θα αναφερθεί στις αλλαγές που πρότεινε στο κόμμα και θα ζητήσει οι οποίες διαφωνίες υπάρχουν να εκφράζονται στα πλαίσια των κομματικών συνεδριάσεων, επιμένοντας ότι δεν υπάρχει καμία πρόθεση ο ΣΥΡΙΖΑ να μετεξελιχτεί σε αρχηγικό κόμμα.  Ακόμα, θα ζητήσει για άλλη μια φορά να στηθούν κάλπες καθώς η κυβέρνηση έχει χάσει τον έλεγχο στην πανδημία και την ακρίβεια στοχεύοντας στην κριτική του προσωπικά τον Κυριάκο Μητσοτάκη. Είναι χαρακτηριστικό άλλωστε ότι ο εκπρόσωπος τύπου του ΣΥΡΙΖΑ Νάσος Ηλιόπουλος σε συνέντευξη του εξέφρασε την άποψη ότι είναι «πραγματικό κατόρθωμα της κυβέρνησης Μητσοτάκη» το γεγονός ότι «στο τέταρτο και το πέμπτο κύμα της πανδημίας, είμαστε δύο φορές πάνω από τον ευρωπαϊκό μέσο όρο σε απώλειες ανθρωπίνων ζωών”.   «Σε όλο τον πλανήτη έχουμε πανδημία, σε όλο τον πλανήτη χάθηκαν άνθρωποι, όταν όμως η Ελλάδα βρίσκεται σε αυτή την κατάσταση κάποιος πρέπει να φταίει. Και αυτή είναι η κυβέρνηση Μητσοτάκη, που ποτέ δεν πίστεψε στο δημόσιο σύστημα υγείας και δεν ενίσχυσε το ΕΣΥ». Απαντώντας στην ερώτηση του γιατί επιτίθεται η κυβέρνηση στον ΣΥΡΙΖΑ-Π.Σ. για το ζήτημα των αντιεμβολιαστών, ο Ν. Ηλιόπουλος τόνισε: «Δεν θέλει να πιάσει στο στόμα της τους πραγματικούς αντιεμβολιαστές, όπως τον κ. Βελόπουλο που τον θέλει για εφεδρεία, και όπως το πραγματικό αντιεμβολιαστικό κίνημα, με το οποίο συμπορεύτηκε στο παρελθόν εναντίον της συμφωνίας των Πρεσπών». Αναφερόμενος τα ζητήματα της ακρίβειας και της οικονομίας, ο Ν. Ηλιόπουλος είπε ότι: «Απαιτείται άμεσα αύξηση του κατώτατου μισθού στα 800 ευρώ, τώρα όχι την άνοιξη. Άμεσα πρέπει να μειωθούν οι ΕΦΚ σε πετρέλαιο, φυσικό αέριο και καύσιμα. Να γίνει παρέμβαση στην τιμολογιακή πολιτική της ΔΕΗ».  "
newsit.gr,https://www.newsit.gr/politikh/nasos-iliopoulos-se-pandimia-kai-akriveia-i-koinonia-plironei-akriva-tin-kyvernisi-mitsotaki-na-ginei-tora-i-ayksisi-tou-vasikou-misthou/3452663/,Κοσμος,Νάσος Ηλιόπουλος: Σε πανδημία και ακρίβεια η κοινωνία πληρώνει ακριβά την κυβέρνηση Μητσοτάκη – Να γίνει τώρα η αύξηση του βασικού μισθού,2022-01-23T15:23:13+02:00,,"NewsIT Πολιτικη Νασος Ηλιοπουλος: Σε πανδημια και ακριβεια η κοινωνια πληρωνει ακριβα την κυβερνηση Μητσοτακη – Να γινει τωρα η αυξηση του βασικου μισθου «Πραγματικό κατόρθωμα της κυβέρνησης Μητσοτάκη» χαρακτήρισε ο εκπρόσωπος Τύπου του ΣΥΡΙΖΑ-Π.Σ., Νάσος Ηλιόπουλος, «το γεγονός ότι στο τέταρτο και το πέμπτο κύμα της πανδημίας, είμαστε δύο φορές πάνω από τον ευρωπαϊκό μέσο όρο σε απώλειες ανθρωπίνων ζωών». Σε συνέντευξή του στον Real Fm υποστήριξε: «Σε όλο τον πλανήτη έχουμε πανδημία, σε όλο τον πλανήτη χάθηκαν άνθρωποι, όταν όμως η Ελλάδα βρίσκεται σε αυτή την κατάσταση κάποιος πρέπει να φταίει. Και αυτή είναι η κυβέρνηση Μητσοτάκη, που ποτέ δεν πίστεψε στο δημόσιο σύστημα υγείας και δεν ενίσχυσε το ΕΣΥ. Ο ιδιωτικός τομέας δεν μπήκε στη μάχη όπως έπρεπε, συμπολίτες μας με καθυστέρηση λαμβάνουν τη φροντίδα που χρειάζονται και διασωληνώνονται εκτός ΜΕΘ. Και φυσικά δεν φρόντισε η κυβέρνηση την πρωτοβάθμια υγεία όπως έπρεπε».  Συνεχίζοντας υπογράμμισε ότι «μοναδική έγνοια της κυβέρνησης είναι να συνεχίσει να κερδοσκοπεί ο ιδιωτικός τομέας» και πρόσθεσε: «Αν κάτι μας έδειξε η πανδημία – και όχι μόνο η πανδημία, αλλά και η κρίση της ακρίβειας και η κλιματική κρίση – είναι ότι χρειαζόμαστε δημόσια εργαλεία για να αντιμετωπίζουμε τις κρίσεις. Όπως δεν πιστεύει στο δημόσιο σύστημα υγείας έτσι η κυβέρνηση Μητσοτάκη δεν πιστεύει στα δημόσια εργαλεία». Απαντώντας στην ερώτηση του γιατί επιτίθεται η κυβέρνηση στον ΣΥΡΙΖΑ-Π.Σ. για το ζήτημα των αντιεμβολιαστών, ο Ν. Ηλιόπουλος τόνισε: «Δεν θέλει να πιάσει στο στόμα της τους πραγματικούς αντιεμβολιαστές, όπως τον κ. Βελόπουλο που τον θέλει για εφεδρεία, και όπως το πραγματικό αντιεμβολιαστικό κίνημα, με το οποίο συμπορεύτηκε στο παρελθόν εναντίον της συμφωνίας των Πρεσπών». Αναφερόμενος στο ζήτημα της ακρίβειας επανέλαβε την θέση του ΣΥΡΙΖΑ: «Απαιτείται άμεσα αύξηση του κατώτατου μισθού στα 800 ευρώ, τώρα όχι την άνοιξη. Τώρα οι εργαζόμενοι δεν μπορούν να πληρώσουν τους λογαριασμούς τους. ‘Αμεσα πρέπει να μειωθούν οι ΕΦΚ σε πετρέλαιο, φυσικό αέριο και καύσιμα. Το τρίτο που πρέπει να γίνει είναι όχι απλώς να επιδοτείται το ρεύμα, αλλά να γίνει παρέμβαση στην τιμολογιακή πολιτική της ΔΕΗ. Οι λογαριασμοί έρχονται στους αγρότες μέχρι και 200% πάνω. Και ακόμη τώρα χρειάζεται ένα σχήμα ρύθμισης και διαγραφής του πανδημικού χρέους για να ανασάνουν οι αυτοαπασχολούμενοι και οι μικρομεσαίες επιχειρήσεις».    .  "
newsit.gr,https://www.newsit.gr/kosmos/italia-atoma-me-koronoio-ekanan-test-me-amka-antiemvoliaston-gia-na-tous-vgazoun-meta-pistopoiitiko/3452650/,Κοσμος,Ιταλία: Άτομα με κορονοϊό έκαναν τεστ με ΑΜΚΑ… αντιεμβολιαστών για να τους βγάζουν μετά πιστοποιητικό,2022-01-23T14:59:57+02:00,,"NewsIT Κοσμος Ατομα με κορονοιο εκαναν τεστ με ΑΜΚΑ... αντιεμβολιαστων για να τους βγαζουν μετα πιστοποιητικο Μια νέα απάτη αποκαλύφθηκε στην Ιταλία, με στόχο την παράνομη εξασφάλιση πιστοποιητικού εμβολιασμού. Το παράνομο σύστημα είχε ως εξής: θετικοί στον ιό, παρουσιάζονταν σε σειρά φαρμακείων, για να κάνουν τεστ. Την στιγμή της καταγραφής του αποτελέσματος, όμως, έδιναν κάρτες ΑΜΚΑ που ανήκαν σε άλλους πολίτες: σε αντιεμβολιαστές ο οποίοι, με τον τρόπο αυτό, στην συνέχεια εξασφάλιζαν πιστοποιητικό εμβολιασμένου, το οποίο δίνεται και στους θεραπευμένους από κορονοϊό και ισχύει για έξι μήνες. Με το πιστοποιητικό, επιτρέπεται η είσοδος σε πολλούς δημόσιους χώρους, σε καφέ, μέσα μεταφοράς, και γυμναστήρια.  Οι Ιταλοί περιφερειάρχες ζήτησαν από όλους τους φαρμακοποιούς, στο εξής, όποιος πολίτης υποβάλλεται σε τεστ, να φέρει μαζί του και να επιδεικνύει όχι μόνον την κάρτα ΑΜΚΑ, αλλά και ταυτότητα ή διαβατήριο, ώστε να αποφευχθούν νέες απάτες. Οι έλεγχοι συνεχίζονται σε όλη την χώρα, με ιδιαίτερη έμφαση στις περιφέρειες του ιταλικού Βορρά.  "
newsit.gr,https://www.newsit.gr/kosmos/koronoios-o-dioikitis-nosokomeiou-tou-milanou-tassetai-yper-tis-anavolis-ton-therapeion-mi-emvoliasmenon-politon/3451204/,Κοσμος,Κορονοϊός: Ο διοικητής νοσοκομείου του Μιλάνου τάσσεται υπέρ της αναβολής των θεραπειών μη εμβολιασμένων πολιτών,2022-01-20T23:57:07+02:00,,"NewsIT Κοσμος Κορονοιος: Ο διοικητης νοσοκομειου του Μιλανου τασσεται υπερ της αναβολης των θεραπειων μη εμβολιασμενων πολιτων Αίσθηση έχει προκαλέσει στην Ιταλία η είδηση ότι ο διευθυντής του νοσοκομείου Γκαλεάτσι του Μιλάνου, Φαμπρίτσιο Πρελιάσκο, είναι της άποψης ότι στην φάση αυτή είναι ασφαλέστερο να αναβάλλονται οι θεραπείες μη εμβολιασμένων κατά του κορονοϊού ασθενών, εκτός και αν πρόκειται για επείγοντα περιστατικά. Κληθείς να σχολιάσει σειρά δημοσιευμάτων, ο Πρελιάσκο υπογράμμισε ότι στην ουσία οι μη εμβολιασμένοι ασθενείς αποτελούν μια νέα ευπαθή ομάδα και ότι η εισαγωγή τους στο νοσοκομείο θα μπορούσε να θέσει σε κίνδυνο το σύνολο των πολιτών που θεραπεύονται στους νοσοκομειακούς θαλάμους.  «Θεραπεύουμε τους ανεμβολίαστους ασθενείς όταν παρουσιάζουν επείγοντα προβλήματα υγείας. Όταν δεν ανήκουν στα επείγοντα περιστατικά, αναβάλλουμε τις θεραπείες τους. Ελπίζουμε να μπορέσουν να έρθουν στο νοσοκομείο σε έναν μήνα, όταν τα κρούσματα κορονοϊού δεν θα είναι σε έξαρση», πρόσθεσε ο Ιταλός καθηγητής ιολογίας. Σύμφωνα με τον Τύπο, λόγω της θέσης του αυτής, ο συγκεκριμένος επιστήμονας έγινε στόχος προπηλακισμών και απειλών από αντιεμβολιαστές και αρνητές. Κάποιοι, μάλιστα, δημοσιοποίησαν στο διαδίκτυο τη διεύθυνση του σπιτιού του και τον αριθμό τηλεφώνου του. Πολλοί σχολιαστές, πάντως, αναφέρουν ότι, λόγω και της στάσης των πολιτών που αρνούνται να εμβολιαστούν, με το νέο κύμα της πανδημίας αναβλήθηκαν εξετάσεις και αγωγές πολλών καρκινοπαθών, οι οποίοι κινδυνεύουν να αντιμετωπίσουν αρνητικές επιπτώσεις στην κατάσταση της υγείας τους.    .  "
newsit.gr,https://www.newsit.gr/topikes-eidhseis/igoumenos-monis-esfigmenou-pano-apo-40-oi-nekroi-monaxoi-sto-agio-oros-apo-koronoio/3450784/,Κοσμος,Ηγούμενος Μονής Εσφιγμένου: Πάνω από 40 οι νεκροί μοναχοί στο Άγιο Όρος από κορονοϊό,2022-01-20T14:05:07+02:00,,"NewsIT Τοπικα Νεα Ηγουμενος Μονης Εσφιγμενου: Πανω απο 40 οι νεκροι μοναχοι στο Αγιο Ορος απο κορονοιο Σοβαρές καταγγελίες από τον γέροντα Βαρθολομαίο, Ηγούμενο της Μονής Εσφιγμένου τόσο για τους αντιεμβολιαστές ιερείς που εκμεταλλεύονται την πίστη των ανθρώπων, ένα φαινόμενο που έχει εξαπλωθεί σε όλη την επικράτεια, όπως λέει αλλά και για τον μεγάλο αριθμό μοναχών που έχουν πεθάνει από τον κορονοϊό.  «Είναι διάχυτο, δεν είναι συγκεκριμένα κάποια εστία, είναι διάφοροι, δεν είναι μόνο εντός Αγίου Όρους. Επειδή ακούγεται το ΄Αγιο Όρος και έχει αυτό το όνομα, εστιάζουμε πολύ, ότι είναι στο Άγιο Όρος αυτοί που κινούν τα νήματα του αντιεμβολιαστικού αγώνα, είναι διάσπαρτοι, και στον υπόλοιπο ελλαδικό χώρο είναι πολλοί», δήλωσε στον StatusFM ο Ηγούμενος της Μονής Εσφιγμένου.  Και συνέχισε: «Αλλά αυτό είναι ένα φαινόμενο που έχει επικρατήσει, είναι ένα φαινόμενο το οποίο κρατάει από πολύ παλιά, το έχουμε στιγματίσει πολλές φορές, το έχουμε αναδείξει πολλές φορές, έχουμε μιλήσει γι αυτό το φαινόμενο το οποίο δρα μέσα στο χώρο της εκκλησίας, και εκμεταλλεύεται την πίστη των ανθρώπων, τις ευαισθησίες, γιατί είναι ευαίσθητος ο χώρος της εκκλησίας, και με το προσωπείο του αγωνιστή και ήρωα, εναντίον του κάθε κακού που θα έρθει να πλήξει την Εκκλησία μας, κερδίζει κόσμο. Γιατί έχει αφεθεί, και δυστυχώς δεν έχει χτυπηθεί στη ρίζα του από την αρχή. Και τώρα μέσα στην πανδημία βλέπουμε τα αποτέλεσματά του».  Αναφερόμενος στους θανάτους από κορονοϊό στο Άγιο Όρος, ο Γέροντας Βαρθολομαίος εξέφρασε την λύπη του λέγοντας: «Ο αριθμός δεν είναι σταθερός γιατί συνεχώς, φεύγουν πολλοί άνθρωποι, μπορεί να τους έχουν ξεπεράσει κιόλας τους 40, δεν είναι σίγουρο αυτό γιατί συνεχώς ακούμε τα νέα τα θλιβερά. Και μας στεναχωρούν ακόμη περισσότερο, γιατί είναι άνθρωποι πολύτιμοι, και για το μοναστήρι, και για το Άγιο Όρος, αλλά και για τους ανθρώπους που χρειάζονται βοήθεια και δυστυχώς φεύγουν».   "
newsit.gr,https://www.newsit.gr/ellada/anemvoliastoi-ki-anemvoliastes-enonontai-se-selida-gnorimion-sto-Facebook/3450290/,Κοσμος,Ανεμβολίαστοι κι ανεμβολίαστες ενώνονται σε σελίδα γνωριμιών στο Facebook,2022-01-19T19:05:12+02:00,,"NewsIT Ελλαδα Ανεμβολιαστοι κι ανεμβολιαστες ενωνονται σε σελιδα γνωριμιων στο Facebook Μια σελίδα γνωριμιών στην οποία συμμετέχουν αποκλειστικά… ανεμβολίαστοι κι ανεμβολίαστιες (!) άνοιξε τις τελευταίες μέρες στα μέσα κοινωνικής δικτύωσης. Η ομάδα που δημιουργήθηκε στο facebook έχει σκοπό την κοινωνικοποίηση μη εμβολιασμένων… μόνο με μη εμβολιασμένους, και όπως λέει αποκλειστικά στο Live News, με τον Νίκο Ευαγγελάτο στο Mega, ο ιδρυτής της, η απήχηση είναι μεγάλη. «Έγιναν συζητήσεις με διάφορους φίλους και σκεφτήκαμε να κάνουμε μία κίνηση τέτοια. Είναι ακόμα στην αρχή, δεν ξέρουμε πώς θα πάει. Για την ώρα έχει απήχηση γιατί μέσα σε μία εβδομάδα μαζεύτηκαν 200 άνθρωποι οι οποίοι μπήκανε μέσα, βέβαια δεν γνωρίζω αν τυχόν υπάρχουν επικοινωνίες μεταξύ των μελών» σημείωσε χαρακτηριστικά.  Τα μέλη της ομάδας γνωριμιών του facebook, νιώθουν πως οι περιορισμοί των μέτρων τους κρατάνε μακριά από… υποψήφιους νέους φίλους ή συντρόφους και έτσι αποφάσισαν να ενταχθούν σε αυτήν. «Αυτή η σελίδα στοχεύει σε γνωριμίες ανεμβολίαστων και προφανώς είναι απόρροια του κλίματος που υπάρχει ειδικά αυτήν την εποχή απομόνωσης των ανεμβολίαστων οι οποίοι έχουν κλειστεί στην ουσία στα σπίτια τους, δουλειά-σπίτι, σπίτι-δουλειά. Οπότε έχουν μειωθεί και οι δυνατότητες να γνωριστούν άνθρωποι μεταξύ τους που δεν γνωρίζονται για σχέση είτε φιλική, είτε συντροφική» ανέφερε μέλος της ομάδας.  Ο ιδρυτής της ομάδας γνωριμιών μόνο για ανεμβολίαστους καλωσορίζει τα νέα μέλη με το εξής μήνυμα: «Μετά από όλα αυτά που ζούμε και μαθαίνουμε. Θέλουμε οι όποιες επαφές μας να είναι ανεμβολίαστες και ό,τι προκύψει… Καλές γνωριμίες!». «Απλά με πληροφόρησαν και θεώρησα ότι επειδή είναι και πρωτότυπη, δεν είχα ακούσει κάτι παρόμοιο να υπάρχει, με δεδομένο ότι και εγώ είμαι ανεμβολίαστος, είμαι κατά του εμβολίου του συγκεκριμένου, του covid, όχι όλων των εμβολίων. Άρα είναι λάθος η λέξη “αντιεμβολιαστές” κατά τη γνώμη μου, είμαστε απλά ανεμβολίαστοι» συμπλήρωσε ο ιδρυτής της σελίδας. Click4more: Παράταση των μέτρων για άλλη μια εβδομάδα – Η ανακοίνωση του υπουργείου Υγείας Στην ερώτηση αν παίζει τελικά ρόλο σε μία καινούρια γνωριμία αν έχει εμβολιαστεί ο συνομιλητής τους, τα μέλη απαντάνε: «Δεν ξέρω αν είναι ο πρώτος λόγος που θα κρίνω μία γυναίκα εγώ, αλλά θα παίξει ρόλο και αυτό, ναι, πλέον. Θα το ρωτούσα, θα ήταν από τις πρώτες ερωτήσεις που θα έκανα, δεν θα ήταν η μοναδική, δεν θα ήταν αυτή από την οποία θα έκανα την οριστική μου κρίση». Η σελίδα γνωριμιών δημιουργήθηκε με σκοπό μια ερωτική ή ακόμη και μια φιλική νέα σχέση. Βασική προϋπόθεση; Να μην έχετε κάνει εμβόλιο.    Live News.  "
newsit.gr,https://www.newsit.gr/topikes-eidhseis/agio-oros-paremvasi-eisaggelea-gia-tous-monaxous-pou-kaloun-kosmo-na-min-emvoliastei/3448445/,Κοσμος,Άγιο Όρος: Παρέμβαση εισαγγελέα για τους μοναχούς που καλούν κόσμο να μην εμβολιαστεί,2022-01-17T13:23:22+02:00,,"NewsIT Τοπικα Νεα Αγιο Ορος: Παρεμβαση εισαγγελεα για τους μοναχους που καλουν κοσμο να μην εμβολιαστει Την παρέμβαση της Εισαγγελίας Πρωτοδικών Θεσσαλονίκης προκάλεσαν δηλώσεις μοναχού από το Άγιο Όρος για αντιεμβολιαστές μοναχούς, που με τη ρητορική τους καλούν πιστούς να μην εμβολιαστούν και ευθύνονται για πολλούς θανάτους. «Οι ιερομόναχοι αυτοί που βγαίνουν έξω κι εξομολογούν έχουν πεθάνει πολύ κόσμο», κατήγγειλε, σε συνέντευξή του στο «Βήμα Ορθοδοξίας», ο ιερομόναχος Ιωσήφ από το Άγιο Όρος, συμπληρώνοντας ότι οι ίδιοι «συμβουλεύουν τον κόσμο να μην κάνει το εμβόλιο και ότι ο κορονοϊός είναι μία απλή γρίπη».  Με βάση τις δηλώσεις αυτές, ο προϊστάμενος της Εισαγγελίας Πρωτοδικών Θεσσαλονίκης ζήτησε να διεξαχθεί έρευνα ώστε να εντοπιστούν οι καταγγελλόμενοι μοναχοί και να διακριβωθεί, εάν στοιχειοθετούνται τα αδικήματα της θανατηφόρας έκθεσης και της διασποράς ψευδών ειδήσεων. Στο πλαίσιο της έρευνας θα κληθεί ο καταγγέλλων να κατονομάσει συγκεκριμένα πρόσωπα και περιστατικά ώστε να ελεγχθούν με τη σειρά τους ποινικά.  "
newsit.gr,https://www.newsit.gr/topikes-eidhseis/antiemvoliastes-sti-thessaloniki-poreia-me-synthimata-gia-to-emvolio-eksyvrisan-kosmo-pou-psonize/3447922/,Κοσμος,Αντιεμβολιαστές στη Θεσσαλονίκη: Πορεία με συνθήματα για το εμβόλιο – Εξύβρισαν κόσμο που ψώνιζε,2022-01-16T16:11:38+02:00,,"NewsIT Τοπικα Νεα Αντιεμβολιαστες στη Θεσσαλονικη: Πορεια με συνθηματα για το εμβολιο – Εξυβρισαν κοσμο που ψωνιζε «Κόκκινο» χτύπησε η ένταση στην πορεία που πραγματοποίησαν αντιεμβολιαστές στη Θεσσαλονίκη την  Κυριακή (16.01.2022). Φώναξαν συνθήματα κατά του εμβολιασμού για τον κορονοϊό, ενώ επιτέθηκαν φραστικά και σε πελάτες ανοιχτών καταστημάτων. Δεκάδες αντιεμβολιαστές συγκεντρώθηκαν στον Λευκό Πύργο στη Θεσσαλονίκη, νωρίτερα την Κυριακή (16.01.2022). Κρατώντας χριστιανικά σύμβολα, φώναζαν συνθήματα κατά των εμβολίων και της κυβέρνησης και ψέλνοντας τον εθνικό ύμνο, έκαναν πορεία σε κεντρικούς δρόμους της πόλης.  Μάλιστα, με την αγορά να είναι ανοιχτή – σημειώνει το GRTimes.gr – αντιεμβολιαστές περνούσαν έξω από τα καταστήματα που περίμεναν άνθρωποι για να ψωνίσουν. Δεν δίστασαν να εξυβρίσουν όσους πελάτες δέχονταν να υποβληθούν στον προβλεπόμενο έλεγχο στην είσοδο… Σε άλλο σημείο τα άτομα πέταξαν και τρικάκια έξω από τα καταστήματα που οι ιδιοκτήτες τους επέλεξαν να τα ανοίξουν. Την πορεία των αντιεμβολιαστών παρακολουθούσαν δυνάμεις της αστυνομίας χωρίς να επέμβουν.  "
newsit.gr,https://www.newsit.gr/athlitika/novak-tzokovits-aporrifthike-i-efesi-kaleitai-na-fygei-apo-tin-aystralia/3447775/,Κοσμος,Νόβακ Τζόκοβιτς: Απορρίφθηκε η έφεση – Καλείται να φύγει από την Αυστραλία,2022-01-16T09:01:58+02:00,,"NewsIT Αθλητικα Νοβακ Τζοκοβιτς: Απορριφθηκε η εφεση – Καλειται να φυγει απο την Αυστραλια Ο Νόβακ Τζόκοβιτς έχασε τη δίκη και πλέον είναι υποχρεωμένος να φύγει από τον Αυστραλία ενώ χάνει το δικαίωμα να αγωνιστεί στο Australian Open. Το Ομοσπονδιακό Δικαστήριο στη Μελβούρνη αποφάσισε ομόφωνα να απορρίψει την έφεση του Νόβακ Τζόκοβιτς κατά της αφαίρεση της visa του και της απέλασης από την Αυστραλία.  Αυτό σημαίνει πως ο Σέρβος τενίστας θα πρέπει να εγκαταλείψει άμεσα την χώρα και δεν θα λάβει μέρος στο Australian Open. Ο ανώτατος δικαστής Άλσοπ έκανε γνωστό πως ο Νόβακ Τζόκοβιτς δεν άσκησε έφεση για την απόφαση που είχε λάβει ο υπουργός Μετανάστευσης για την απέλασή του, αλλά κατέθεσε αίτηση στο Ομοσπονδιακό Δικαστήριο για να ελέγξει τη νομιμότητα της απόφασης.  Λογικά μέσα στην ημέρα το δικαστήριο θα καταθέσει τους λόγους που το οδήγησαν να απορρίψει την υπόθεση του διάσημου τενίστα. Πιθανότατα, ρόλο στη συγκεκριμένη απόφαση έπαιξε η στάση του “Νόλε”, που έκανε δημόσιες εμφανίσεις στην πατρίδα του ενώ νοσούσε τον Δεκέμβριο, αλλά και οι αντιδράσεις που θα υπήρχαν σε ενδεχόμενη άδεια να παραμείνει στη χώρα και να αγωνιστεί κανονικά, καθώς θεωρήθηκε πως θα ενίσχυε το αντιεμβολιαστικό κίνημα. Πλέον, το σίγουρο είναι ότι το Australian Open ξεκινάει αύριο (17.01.2022) χωρίς τον εννέα φορές πρωταθλητή του… Η πλευρά του 33χρονου προσέφυγε στο ομοσπονδιακό δικαστήριο, το οποίο τα ξημερώματα (ώρα Ελλάδας) έκανε μια ακροαματική διαδικασία έξι ωρών μέχρι να καταλήξει στην ετυμηγορία της. Η πλευρά της κυβέρνησης ισχυρίστηκε ΄’ότι ο Σέρβος κορυφαίος τενίστας αποτελεί σύμβολο για τους αντιεμβολιαστές και κάνει κακό με την επίδραση που ασκεί τόσο στην Αυστραλία, όσο και παγκοσμίως. Το επιχείρημα αυτό αντέκρουσε η υπεράσπιση του τενίστα (που παρακολούθησε μέσω zoom τη διαδικασία) τονίζοντας πως ουδέποτε ρωτήθηκε για τις απόψεις του σχετικά με το εμβόλιο, αλλά και πως είναι ο άνθρωπος με τη μεγαλύτερη επίδραση στη χώρα του, όπου το 59% του πληθυσμού είναι πλήρως εμβολιασμένο. Η κυβέρνηση υποστήριξε, επίσης, πως ενδεχόμενη άδεια συμμετοχής στον Τζόκοβιτς θα προκαλούσε αντιδράσεις και πιθανές διαδηλώσεις εντός της χώρας, η οποία έχει ταλαιπωρηθεί από πολλά lockdown και αυστηρά μέτρα κατά της διάδοσης του κορονοϊού και ίσως οι πολίτες αντιδράσουν αν δοθεί το πράσινο φως σε έναν ανεμβολίαστο αθλητή. Οι δικηγόροι του Σέρβου ανταπάντησαν πως πιθανή απέλασή του θα έχει τα ίδια αποτελέσματα και θα προκαλέσει ακόμη μεγαλύτερη ζημιά για την εικόνα της Αυστραλίας παγκοσμίως και ότι θα τονώσει το αντιεμβολιαστικό κίνημα.  "
newsit.gr,https://www.newsit.gr/athlitika/novak-tzokovits-tha-ton-kanete-iroa-ton-antiemvoliaston-an-ton-apelasete-agonia-gia-tin-apofasi/3447774/,Κοσμος,Νόβακ Τζόκοβιτς: «Θα τον κάνετε ήρωα των αντιεμβολιαστών αν τον απελάσετε» – Αγωνία για την απόφαση,2022-01-16T08:55:13+02:00,,"NewsIT Αθλητικα Νοβακ Τζοκοβιτς: «Θα τον κανετε ηρωα των αντιεμβολιαστων αν τον απελασετε» – Αγωνια για την αποφαση Ολοκληρώθηκε η ακροαματική διαδικασία της δίκης για την παραμονή του Νόβακ Τζόκοβιτς στην Αυστραλία με το δικαστήριο να διακόπτει για να εξετάσει τα στοιχεία και να προβεί στην ετυμηγορία του. Ο Νόβακ Τζόκοβιτς πριν την ακρόαση βρισκόταν στο Park Hotel καθώς του έχει ακυρωθεί για δεύτερη φορά τη βίζα ωστόσο η κυβέρνηση στην Αυστραλία αναφέρει πως είχε έγκυρη ιατρική εξαίρεση.  Κατά την ακροαματική διαδικασία ακούστηκαν τα επιχειρήματα των δικηγόρων του Νόβακ Τζόκοβιτς αλλά και του Ομοσπονδιακού υπουργού μετανάστευσης και της Αυστραλιανής κυβέρνησης. «Ελπίζουμε να είμαστε σε θέση να προσδιορίσουμε στα εμπλεκόμενα μέρη, αργότερα το απόγευμα, ποια είναι η θέση που θα καταλήξουμε», είπε προς το δικαστήριο ο επικεφαλής δικαστής, Τζέιμς Άλσοπ.  Το θρίλερ που κρατάει 10 ημέρες τώρα θα λήξει σήμερα με την απόθεση για τη συμμετοχή ή όχι του Νόβακ Τζόκοβιτς στο Australian Open που ξεκινά τη Δευτέρα. Οι δικηγόροι του διάσημου τενίστα υποστήριξαν πως η παρουσία και η συμμετοχή του Νο1 της παγκόσμιας κατάταξης του τένις στο Australian Open δεν ενθαρρύνει το αντιεμβολιαστικό «κίνημα». «Αν υπήρχε βάση για να σκεφτεί κανείς ότι η παρουσία και η συμμετοχή του κ. Τζόκοβιτς σε ένα τουρνουά τένις θα μπορούσε με κάποιο τρόπο να οδηγήσει σε αυτό το αίσθημα κατά του εμβολιασμού, θα περίμενε κανείς ότι θα υποστηριζόταν από κάποιου είδους στοιχεία σχετικά με διαμαρτυρίες ή συγκεντρώσεις. Πέρυσι αγωνίστηκε στο Αυστραλιανό Open και σε άλλα μεγάλα τουρνουά σε όλο τον κόσμο και δεν προκάλεσε τίποτα», τόνισε ο δικηγόρος Νικ Γουντ. Αντίθετα όπως επεσήμανε μια πιθανή απέλαση του Τζόκοβιτς μπορεί να τονώσει το αντιεμβολιαστικό κίνημα και τις διαμαρτυρίες και να τον μετατρέψει σε ήρωα και μάρτυρα για τους αντιεμβολιαστές. Η κυβέρνηση από την πλευρά της υποστήριξε ότι ο Τζόκοβιτς «έχει γίνει πλέον σύμβολο για ομάδες κατά του εμβολιασμού. Και τι ρόλο θα μπορούσε να παίξει εάν κάποιος με το status και τη σημασία του Tζόκοβιτς βρίσκεται στην Αυστραλία σε μια εποχή που ο εμβολιασμός είναι ένα ζήτημα», διερωτήθηκε στο δικαστήριο ο κατήγορος. «Είναι σαν ο Τζόκοβιτς να εγκρίνει ένα εμπορικό προϊόν», είπε ο δικηγόρος υποστηρίζοντας πως οι αντιεμβολιαστές επωφελούνται από τη «δημοφιλία και την ιδιότητα του τενίστα». «Δικαίως ή αδίκως θεωρείται ότι υποστηρίζει μια αντί-εμβολιαστική άποψη. Και η παρουσία του εδώ φαίνεται να συμβάλει σε αυτό και θα μπορούσε να οδηγήσει περισσότερους ανθρώπους να γίνουν αντι-εμβολιαστές». Οι δικαστές που θα αποφασίσουν για τον Νόβακ Τζόκοβιτς είναι ο ανώτατος δικαστής Τζέιμς Όλσοπ, ο Ντέιβιντ Ο’Κάλαχαν και Άντονι Μπεσάνκο. Η απόφαση της ολομέλειας του Ομοσπονδιακού Δικαστηρίου της Αυστραλίας θα είναι και τελεσίδικη και δεν θα παίρνει έφεση. Αν τελικά ο Τζόκοβιτς αγωνιστεί και καταφέρει να κατακτήσει το Australian Open θα είναι το 21ο Grand Slam του και θα είναι ο πρώτος που θα έχει καταφέρει κάτι τέτοιο.    "
newsit.gr,https://www.newsit.gr/kosmos/italia-180-426-krousmata-koronoiou-to-teleytaio-24oro-kai-nees-diadiloseis-antiemvoliaston/3447668/,Κοσμος,Ιταλία: 180.426 κρούσματα κορονοϊού το τελευταίο 24ωρο και νέες διαδηλώσεις αντιεμβολιαστών,2022-01-15T21:50:00+02:00,,"NewsIT Κοσμος Ιταλια: 180.426 κρουσματα κορονοιου το τελευταιο 24ωρο και νεες διαδηλωσεις αντιεμβολιαστων Πάνω από 180.000 κρούσματα κορονοϊού εντοπίστηκαν στην Ιταλία το τελευταίο 24ωρο, ενώ στις ΜΕΘ βρίσκονται 1.677 ασθενείς με Covid 19. Τα ενεργά κρούσματα σε όλη την χώρα «αγγίζουν» τα 2.470.847, με τους 12.000 να είναι γιατροί και νοσοκόμοι.  Ειδικότερα, το τελευταίο εικοσιτετράωρο στην Ιταλία τα περιστατικά κορονοϊού είναι 180.426 και 308 άνθρωποι έχασαν τη ζωή τους. Συνολικά, πραγματοποιήθηκαν 1.217.830 διαγνωστικά τεστ, το 14,8% από τα οποία προέκυψε θετικό. Στις μονάδες εντατικής θεραπείας της χώρας σήμερα βρίσκονται 1.677 ασθενείς με Covid 19, ενώ στους νοσοκομειακούς θαλάμους είναι 18.370.  Στη φάση αυτή, οι θετικοί στον κορονοϊό στην Ιταλία είναι 2.470.847. Από την αρχή της πανδημίας, μολύνθηκαν από τον ιό 8.549.450 άνθρωποι και 140.856 έχασαν τη ζωή τους. Συνολικά, έχει εμβολιαστεί με δυο δόσεις το 86,7% των κατοίκων της χώρας άνω των 12 ετών. Την ίδια ώρα, πάνω από 12.000 γιατροί και νοσοκόμοι έχουν μολυνθεί από την νόσο, κάτι που δημιουργεί προβλήματα σε αρκετά νοσοκομεία της χώρας. Σύμφωνα με τους περισσότερους επιστήμονες, πάντως, η Ιταλία βρίσκεται πολύ κοντά στο σημείο μέγιστης διάδοσης της παραλλαγής όμικρον, το λεγόμενο «πικ».  Σήμερα, σε όλα τα εμβολιαστικά κέντρα μπόρεσαν να προσέλθουν και πολίτες που δεν είχαν κλείσει ραντεβού. Την τελευταία εβδομάδα, σύμφωνα με τα επίσημα στοιχεία, τριπλασιάστηκε η χορήγηση της πρώτης δόσης των εμβολίων στους κατοίκους της χώρας άνω των πενήντα ετών. Αιτία, φυσικά, και ο υποχρεωτικός εμβολιασμός της ηλικιακής αυτής ομάδας, που αποφασίσθηκε από την κυβέρνηση Ντράγκι. Παράλληλα, σε ό,τι αφορά τα παιδιά, σήμερα οι εμβολιασμοί τους πραγματοποιήθηκαν και στα σχολεία, ως επιπλέον διευκόλυνση στις οικογένειες. Την τελευταία εβδομάδα, δε, διπλασιάσθηκε η χορήγηση προστατευτικών σκευασμάτων στους μαθητές. Έπειτα από δυο εβδομάδες «απουσίας», επίσης, σήμερα οι αντιεμβολιαστές και πολέμιοι του «πράσινου πάσου εμβολιασμένου» διαδήλωσαν και πάλι σε πολλές πόλεις της Ιταλίας.  Τόσο στη Ρώμη όσο και στο Μιλάνο, τους επετράπη να διαδηλώσουν μέσα σε πλατείες, αλλά όχι να πραγματοποιήσουν πορεία. Κάτι που προκάλεσε ένταση με τις αστυνομικές δυνάμεις, αλλά χωρίς τραυματισμούς. Οι αντιεμβολιαστές και αρνητές, στην ιταλική πρωτεύουσα, επέμειναν ότι «η πανδημία έχει ήδη τελειώσει» και ότι «έχουν δικαίωμα να πηγαίνουν στη δουλειά τους, έστω και αν δεν έχουν κάνει το εμβόλιο». Στην συντριπτική τους πλειοψηφία, οι συμμετέχοντες στις κινητοποιήσεις αυτές, δεν φορούσαν προστατευτική μάσκα. Με πληροφορίες και φωτογραφίες από ΑΠΕ-ΜΠΕ  "
newsit.gr,https://www.newsit.gr/athlitika/novak-tzokovits-i-peripeteia-synexizetai-ti-apofasise-o-dikastis/3446959/,Κοσμος,Νόβακ Τζόκοβιτς: Η «περιπέτεια» συνεχίζεται – Τι αποφάσισε ο δικαστής,2022-01-14T14:23:07+02:00,,"NewsIT Αθλητικα Νοβακ Τζοκοβιτς: Η «περιπετεια» συνεχιζεται – Τι αποφασισε ο δικαστης Η απόφαση του υπουργού Μετανάστευσης να ακυρώσει ξανά τη βίζα του Νόβακ Τζόκοβιτς, έφερε νέα ακρόαση στο δικαστήριο για έφεση από την πλευρά του Σέρβου τενίστα. Οι δικηγόροι του κατηγόρησαν τον Άλεξ Χοκ για ενέργεια που είχε ως στόχο τους αντιεμβολιαστές στην Αυστραλία και όχι τον ίδιο τον “Νόλε” και ζήτησαν να εκδικαστεί άμεσα η υπόθεση.  Ο δικαστής Kelly άκουσε τις θέσεις τους, όπως και τον νομικό σύμβουλο της κυβέρνησης και στη συνέχεια πήρε μία σειρά από αποφάσεις. Αρχικά, απαίτησε να μην απελαθεί ο Τζόκοβιτς μέχρι να υπάρξει νέα εκδίκαση της έφεσής του. Στη συνέχεια τόνισε ότι η υπόθεση θα μεταφερθεί στο ομοσπονδιακό δικαστήριο, κάτι που δεν επιθυμούσε η πλευρά του Σέρβου τενίστα. Από εκεί και πέρα, ο Τζόκοβιτς θα παραμείνει με τους δικηγόρους του σήμερα, ώστε αύριο να μεταφερθεί στο υπουργείο Μετανάστευσης (ή σε άλλο μέρος που θα συμφωνήσουν οι δύο πλευρές, υπό το φόβο επεισοδίων) για να καταθέσει, αλλά στη συνέχεια θα πρέπει να μπει ξανά σε επιτήρηση στο ξενοδοχείο με τους παράνομους μετανάστες. Θα βγει δε από αυτό  την Κυριακή (14/01), ώστε να μεταβεί στο ομοσπονδιακό δικαστήριο για τη νέα ακροαματική διαδικασία.  #Breaking | A directions hearing for Novak Djokovic’s legal challenge is under way tonight with the Federal Circuit Court being told the star tennis player has not yet been detained. #tennis #australianopen #NovakDjokovic https://t.co/Abt8VFjk8u   "
newsit.gr,https://www.newsit.gr/athlitika/novak-tzokovits-oloklirothike-i-akroasi-sto-dikastirio/3446876/,Κοσμος,Νόβακ Τζόκοβιτς: Ολοκληρώθηκε η ακρόαση στο δικαστήριο,2022-01-14T11:52:08+02:00,,"NewsIT Αθλητικα Νοβακ Τζοκοβιτς - «Ζωντανα» η ακροαση στο δικαστηριο: Στο ""ται μπρεικ"" θα κριθει η απελαση Ο Νόβακ Τζόκοβιτς κλήθηκε να δώσει εξηγήσεις για την υπόθεση της βίζας του απέναντι από τον δικαστή Kelly στη Μελβούρνη, μετά τη νέα ακύρωσή της, με προσωπική απόφαση του υπουργού Μετανάστευσης της Αυστραλίας. Ο Σέρβος τενίστας απειλείται ξανά με απέλαση από τη χώρα, αλλά και με απαγόρευση εισόδου για την επόμενη τριετία, γεγονός που σημαίνει ότι θα χάσει και τρία συνεχόμενα Australian Open, αν συμβεί κάτι τέτοιο.  Η ακρόαση του Τζόκοβιτς μεταδόθηκε “ζωντανά” μέσω youtube, μετά τα προβλήματα που είχαν δημιουργηθεί στο stream του δικαστηρίου, την προηγούμενη φορά. Η πλευρά του Σέρβου τενίστα “πιέζει” για να μην απελαθεί άμεσα, αλλά και ταυτόχρονα να υπάρξει απόφαση το συντομότερο δυνατό, ώστε να μπορέσει να αγωνιστεί κανονικά στο Australian Open. Ο δικαστής Κelly από την πλευρά του, τόνισε ότι η υπόθεση μπορεί να πάει στο ομοσπονδιακό δικαστήριο. Ο ίδιος ο Τζόκοβιτς αναμένεται τα ξημερώματα (01:00 ώρα Ελλάδας) να καταθέσει στο υπουργείο Μετανάστευσης.   Ο νομικός εκπρόσωπος της κυβέρνησης τονίζει δε, ότι ο Τζόκοβιτς δεν θα μπει σε επιτήρηση μέχρι να παρευρεθεί στο υπουργείο, αλλά και δεν θα απελαθεί μέχρι να ολοκληρωθεί η διαδικασία του δικαστηρίου. Ο δικηγόρος Γουντ του “Νόλε”, επισημαίνει ότι η απόφαση εναντίον του πελάτη του από τον υπουργό έγινε υπό το φόβο να “ξεσηκωθούν” οι αντιεμβολιαστές της χώρας, αλλά σε μία πιθανή απέλασή του, υποστήριξε ότι ο κίνδυνος είναι ακόμη μεγαλύτερος για κάτι τέτοιο. Ο δικηγόρος της κυβέρνησης επανέλαβε ότι ο Τζόκοβιτς δεν θα μπει σήμερα σε επιτήρηση, ώστε να βρεθεί αύριο στο υπουργείο Μετανάστευσης, αλλά στη συνέχεια θα πάει στο ξενοδοχείο με τους παράνομους μετανάστες. Αν δεν εμφανιστεί εκεί, θα απελαθεί αμέσως από τη χώρα. Θα βγαίνει δε μέχρι την Κυριακή από το ξενοδοχείο, μόνο για να πηγαίνει στο δικαστήριο. Αν δεν εμφανιστεί σε κάποια από τις υποχρεώσεις του θα προχωρήσει η άμεση απέλασή του. Η πλευρά του Σέρβου τενίστα ζήτησε αντίστοιχα να μην υπάρξει επιτήρηση στο ξενοδοχείο των αρχών, αλλά αντίθετα να μείνει με τους δικηγόρους του, στο χώρο που βρίσκεται τώρα. Διακοπή μερικών λεπτών ζήτησε ο δικαστής. Αμέσως μετά θα αποφασίσει να θα εκδικάσει ο ίδιος την υπόθεση ή αν θα τη στείλει στο ομοσπονδιακό δικαστήριο, κάτι που δεν επιθυμούν οι δικηγόροι του Τζόκοβιτς. Επανήλθε ο δικαστής. Στο ομοσπονδιακό δικαστήριο θα μεταφερθεί η απόφαση. Ο δικαστής Kelly τόνισε ότι ο Σέρβος τενίστας θα πρέπει να παρουσιαστεί στο ξενοδοχείο επιτήρησης αύριο μετά την παρουσία του στο υπουργείο Μετανάστευσης, αλλά θα έχει την ευκαιρία να βρεθεί με τους δικηγόρους του για τις ένορκες βεβαιώσεις. Στη συνέχεια θα επιστρέψει σε επιτήρηση και θα βγει ξανά την Κυριακή για να πάει στο δικαστήριο, όπου και θα δοθεί η συνέχεια της υπόθεσης…   "
newsit.gr,https://www.newsit.gr/topikes-eidhseis/patra-koronoios-patsavoura-den-exo-emvoliastei-oute-prokeitai-antiemvoliastria-ksespa-se-vinteo/3446752/,Κοσμος,Πάτρα – Κορονοϊός: «Πατσαβούρα δεν έχω εμβολιαστεί ούτε πρόκειται» – Αντιεμβολιάστρια ξεσπά σε βίντεο,2022-01-14T08:52:13+02:00,,"NewsIT Τοπικα Νεα Πατρα – Κορονοιος: «Πατσαβουρα δεν εχω εμβολιαστει ουτε προκειται» – Αντιεμβολιαστρια ξεσπα σε βιντεο Χαμός στην Πάτρα με αντιεμβολιάστρια να καταγράφει σε βίντεο την επίσκεψη σε γιατρό, που εξέτασε το παιδί της… Στο έλεος φανατικών αντιεμβολιαστών και μάλιστα εν αγνοία τους, βρίσκονται αρκετοί γιατροί στην Πάτρα. Σε πολλές περιπτώσεις και κατά τη διάρκεια επίσκεψης σε γιατρό, ο οποίος όπως είναι φυσικό ρωτάει τον ασθενή αν έχει εμβολιαστεί για τον κορονοϊό, οι αντιεμβολιαστές καταγράφουν τη συνομιλία με το κινητό, την ανεβάζουν στο διαδίκτυο και βρίζουν τους επιστήμονες. Καλούν τους ομοϊδεάτες τους, να κάνουν το ίδιο.  Ένα από τα τελευταία βίντεο, δείχνει μια κάτοικο της πόλης, να έχει πάει σε παθολόγο με το παιδί της. Όταν έφτασε η συζήτηση στο εμβόλιο, η γιατρός πρότεινε στην κόρη να το κάνει και μάλιστα να κλείσει ραντεβού μόνη, από το κινητό της τηλέφωνο. Η μάνα εκνευρίζεται και φεύγει από το ιατρείο. Είχε καταγράψει όμως τα πάντα στο κινητό και αποφασίζει να ανεβάσει τις εικόνες στο Facebook. Αποκαλεί τη γιατρό «πατσαβούρα» και την βρίζει χυδαία. Το ίδιο έκαναν στη συνέχεια και άλλοι αντιεμβολιαστές στα σχόλια κάτω από το βίντεο. «Πήγα σε μια πατσαβούρα επειδή το παιδί μου πονούσε στην κοιλιά. Μου είπε «εσείς δεν έχετε εμβολιαστεί;» Όχι μωρή κ….. ούτε πρόκειται». Δείτε το ξέσπασμα της αντιεμβολιάστριας στο βίντεο του flamis.gr…   "
newsit.gr,https://www.newsit.gr/kosmos/voulgaria-antiemvoliastes-prospathisan-na-mpoun-sto-koinovoulio/3445721/,Κοσμος,Βουλγαρία: Αντιεμβολιαστές προσπάθησαν να μπουν στο κοινοβούλιο,2022-01-12T19:39:46+02:00,,"NewsIT Κοσμος Βουλγαρια: Αντιεμβολιαστες προσπαθησαν να μπουν στο κοινοβουλιο Αντιεμβολιαστές διαδηλωτές επιχείρησαν να μπουν στο κοινοβούλιο της Βουλγαρίας και συγκρούστηκαν με αστυνομικούς, κατά τη διάρκεια μιας μεγάλης συγκέντρωσης κατά των περιοριστικών μέτρων για την πανδημία, στο κέντρο της Σόφιας. Τα πνεύματα οξύνθηκαν περίπου μία ώρα αφότου 3.000 άνθρωποι συγκεντρώθηκαν έξω από το κοινοβούλιο. Αίτημά τους ήταν να καταργηθεί το υποχρεωτικό υγειονομικό πιστοποιητικό που, όπως υποστηρίζουν, καταπατά τα δικαιώματά τους και εμμέσως εξαναγκάζει τους πολίτες να εμβολιαστούν.  Οι συγκεντρωμένοι, πολλοί εκ των οποίων έφτασαν με λεωφορεία στο κέντρο της πόλης, έσπασαν τον αστυνομικό κλοιό γύρω από το κοινοβούλιο και έφτασαν στην κεντρική πύλη του κτιρίου. Δεν μπήκαν μέσα αλλά ζήτησαν να βγουν έξω οι βουλευτές και να ακούσουν τα αιτήματά τους. Πολλοί άνθρωποι, μεταξύ των οποίων και αστυνομικοί, τραυματίστηκαν στα μικροεπεισόδια που προηγήθηκαν. Κρατώντας βουλγαρικές σημαίες και λάβαρα του υπερεθνικιστικού κόμματος Αναγέννηση, που οργάνωσε τη συγκέντρωση, οι διαδηλωτές φώναζαν «Ελευθερία» και «Μαφία» και κατήγγειλαν όλα τα μέτρα που έχουν ληφθεί για την αντιμετώπιση της πανδημίας.  «Δεν εγκρίνω τα πράσινα πιστοποιητικά. Δεν εγκρίνω να μην επιτρέπεται στα παιδιά να παρακολουθούν τα μαθήματα. Δεν βλέπω ποια είναι η λογική αυτών των πραγμάτων», είπε ο 39χρονος μηχανικός Ασπαρούχ Μίτοφ στο πρακτορείο Reuters. Οι Βούλγαροι πρέπει να φορούν μάσκες σε κλειστούς χώρους και στα μέσα μεταφοράς και να επιδεικνύουν ένα υγειονομικό πιστοποιητικό (το λαμβάνουν όσοι έχουν εμβολιαστεί, αναρρώσει ή έχουν αρνητικό τεστ) για να μπουν σε εστιατόρια, καφετέριες, εμπορικά κέντρα και γυμναστήρια. Ο πρωθυπουργός Κίριλ Πέτκοφ, ο οποίος ανέλαβε καθήκοντα τον περασμένο μήνα και δεσμεύτηκε να δώσει ώθηση στον εμβολιασμό, είπε στη δημόσια τηλεόραση BTV ότι λυπάται που δεν μπορούσε να συναντηθεί με τους διαδηλωτές αλλά είναι έτοιμος να το πράξει την Παρασκευή, όταν λήξει η καραντίνα στην οποία έχει τεθεί. Ο Πέτκοφ, ο πρόεδρος Ρούμεν Ράντεφ και υπουργοί της κυβέρνησης τέθηκαν σε καραντίνα επειδή ήταν στενές επαφές ενός θετικού κρούσματος. Ο πρωθυπουργός επανέλαβε ότι το υγειονομικό πάσο δεν πρόκειται να καταργηθεί.  "
newsit.gr,https://www.newsit.gr/athlitika/aleks-xok-o-thessalonikios-pou-tha-krinei-to-mellon-tou-novak-tzokovits-sto-Australian-Open/3444768/,Κοσμος,Άλεξ Χοκ: Ο Θεσσαλονικιός που θα κρίνει το μέλλον του Νόβακ Τζόκοβιτς στο Australian Open,2022-01-11T15:23:13+02:00,,"NewsIT Αθλητικα Αλεξ Χοκ: Ο Θεσσαλονικιος που θα κρινει το μελλον του Νοβακ Τζοκοβιτς στο Australian Open Ο Άλεξ Χοκ, ο υπουργός μετανάστευσης της Αυστραλίας που θα κρίνει τη συμμετοχή του Νόβακ Τζόκοβιτς στο Australian Open, έχει ελληνικές ρίζες. Όλοι κρέμονται από τα χείλη του… Θεσσαλονικιού υπουργού, ο οποίος καλείται να επικυρώσει ή να απορρίψει την απόφαση παραμονής του κορυφαίου Σέρβου τενίστα στην Αυστραλία. Ο Νόβακ Τζόκοβιτς προπονήθηκε στις εγκαταστάσεις του Australian Open, μία ημέρα μετά την «νίκη» του κατά της αυστραλιανής κυβέρνησης και την «απελευθέρωση» του, ενώ η παραμονή του στην Αυστραλία και κατά συνέπεια η συμμετοχή του στο κορυφαίο Grand Slam, παραμένει αμφίβολη.  Ο Σέρβος επικεφαλής της παγκόσμιας κατάταξης στο τένις, ο οποίος θέλει μέσα στο 2022 να κατακτήσει το 21ο Grand Slam της καριέρας του, σημειώνοντας σχετικό ρεκόρ (σ.σ. καθώς μαζί με τους Ραφαέλ Ναδάλ και Ρότζερ Φέντερερ μετρούν από 20 τρόπαια) κρέμεται από τα χείλη του υπουργού μετανάστευσης της Αυστραλίας, Άλεξ Χοκ, ο οποίος ακόμα δεν έχει πάρει την τελική απόφαση του για το μέλλον του Τζόκοβιτς στην Αυστραλία. «Ο υπουργός Μετανάστευσης, Χοκ εξακολουθεί να έχει την επιλογή να εξετάσει την ακύρωση της βίζας του κ. Τζόκοβιτς υπό την προσωπική του εξουσία. Ο υπουργός μελετά επί του παρόντος το θέμα και η διαδικασία παραμένει σε εξέλιξη», αναφέρεται σε σχετική ανακοίνωση, που διανεμήθηκε στα ΜΜΕ.  O 44χρονος Αυστραλός πολιτικός, ο οποίος αποτελεί μέρος της Κυβέρνησης Μόρισον, πριν γίνει υπουργός μετανάστευσης είχε διατελέσει επίσης υπουργός διεθνούς ανάπτυξης κι Ειρηνικού, αλλά κι υφυπουργός άμυνας, έχοντας λάβει τα εύσημα από τον Πρωθυπουργό της χώρας για τη μεταφορά περισσότερων από 4.000 ανθρώπων εντός 10ημέρου κατά τη διάρκεια της εκκένωσης της Καμπούλ μετά την επικράτηση των Ταλιμπάν.  Ο Άλεξ Χοκ αποτελεί από τα δυνατά χαρτιά της κυβέρνησης Μόρισον, ωστόσο προκαλεί συχνά με τις δημόσιες τοποθετήσεις του σχετικά με θέματα που απασχολούν διαφορετικά στρώματα της κοινωνίας. Στο παρελθόν είχε ζητήσει να μην αντιμετωπίζονται ισότιμα από τον νόμο τα ομόφυλα ζευγάρια, ενώ το 2018 είχε ταχθεί υπέρ του δικαιώματος των εκκλησιαστικών σχολείων να μην δέχονται παιδιά με διαφορετικό προσδιορισμό φύλο. Ο Άλεξ Χοκ είναι συντηρητικός, ενώ έχει υπηρετήσει για 6 χρόνια και στον βασιλικό στρατό. Ο Άλεξ Χοκ, ο οποίος θα κρίνει αν ο Νόβακ Τζόκοβιτς θα παραμείνει στην Αυστραλία και θα αγωνιστεί στο Australian Open, έχει ελληνικές ρίζες. Συγκεκριμένα, ο παππούς του ήταν ενεργό μέλος της Εθνικής Αντίστασης στην ευρύτερη περιοχή της Θεσσαλονίκης κατά τη διάρκεια του Β’ Παγκοσμίου πολέμου.  Ο υπουργός μετανάστευσης της Αυστραλίας είχε τοποθετηθεί δημόσια για την αντάρτικη δράση του πατέρα της μητέρας του και τη διαφυγή της οικογένειας λίγο πριν από τη Σφαγή του Χορτιάτη. «Η μητέρα μου γεννήθηκε εκεί σ’ αυτό το μικρό χωριό που λέγεται Χορτιάτης. Πολλοί άνθρωποι από την Ελλάδα κατανοούν την ιστορία, τη φρίκη και τα επακόλουθα του Β’ Παγκοσμίου Πολέμου», είχε δηλώσει στο παρελθόν στην ιστοσελίδα neoskosmos. Ακόμα, ο Άλεξ Χοκ είχε μιλήσει για τον παππού του, ο οποίος ξενιτεύτηκε μετά το ’50, αλλά και για τη γιαγιά του, η οποία είχε κρατήσει τις γεύσεις της ελληνικής κουζίνας. Να σημειωθεί ότι ο Άλεξ Χοκ δεν έχει έρθει ποτέ στην Ελλάδα και δεν ξέρει να μιλάει ελληνικά. Στα χέρια του υπουργού μετανάστευσης, Άλεξ Χοκ, κρέμεται η τύχη του Νόβακ Τζόκοβιτς. Ο ελληνικής καταγωγής αρμόδιος υπουργός είναι ιδιαίτερα σκληροπυρηνικός σε θέματα βίζας και παραβίασης των νόμων τόσο για τους μετανάστες όσο και για τους αντιεμβολιαστές. Ο Νόβακ Τζόκοβιτς βγήκε νικητής από τη δικαστική μάχη για την υπόθεση ακύρωσης της βίζας του, αλλά τον τελευταίο λόγο τον έχει ο υπουργός μετανάστευσης της χώρας, ο οποίος έχει τη δυνατότητα να απελάσει τον Τζόκοβιτς. Ο Άλεξ Χοκ δεν θα ανακοινώσει ούτε σήμερα (11/1) την απόφαση του, όπως περίμεναν αρκετοί, με το πιθανότερο σενάριο να θέλει τον υπουργό μετανάστευσης να αποφασίσει την Τετάρτη (12/1) για το μέλλον του κορυφαίου τενίστα του κόσμου.   "
newsit.gr,https://www.newsit.gr/topikes-eidhseis/patra-antiemvoliastria-omologei-pos-espase-tin-karantina-kai-pigaine-sti-douleia-eno-nosouse/3444448/,Κοσμος,Πάτρα: Αντιεμβολιάστρια ομολογεί πως έσπασε την καραντίνα και πήγαινε στη δουλειά ενώ νοσούσε,2022-01-11T08:45:37+02:00,,"NewsIT Τοπικα Νεα Πατρα: Αντιεμβολιαστρια ομολογει πως εσπασε την καραντινα και πηγαινε στη δουλεια ενω νοσουσε Η ίδια παραδέχεται με διαδικτυακά της μηνύματα πως πήγαινε κανονικά στη δουλειά της, στην Πάτρα, ενώ είχε κορονοϊό. Σε εξέλιξη οι έρευνες για τον εντοπισμό της… Στα μηνύματα που ανέβασεσε διαδικτυακούς της λογαριασμούς, ομολογεί πως ο κορονοϊός δεν την κράτησε στο σπίτι. Διαπίστωσε πως είχε νοσήσει, το έκρυψε και πήγαινε κανονικά για δουλειά, με αποτέλεσμα να έρχεται καθημερινά σε επαφή με δεκάδες άτομα που την πλησίαζαν.  Όλα αυτά συνέβησαν όπως λέει τις ημέρες της Πρωτοχρονιάς. Οχι μόνο είχε θετικό τεστ και συμπτώματα, αλλά εργαζόταν κανονικά και μάλιστα έστησε μέχρι και πάγκο στους μποναμάδες της Πλ. Τριών Ναυάρχων. Στο κείμενό της μάλιστα τονίζει σε συζήτηση με άλλους αντιεμβολιαστές στο διαδίκτυο ότι είχε κολλήσει και η κόρη της, η οποία εργάζεται στην εστίαση, χωρίς πάντως να κάνει γνωστό αν και εκείνη πήγαινε για δουλειά! Η νεαρή εργάζεται σε καφετέρια στα Υψηλά Αλώνια. Για τη νόσηση της κόρης της, η ίδια ρίχνει το φταίξιμο στα εμβόλια. «Κόλλησαν όλο τον κόσμο με τα γα…εμβόλιά τους» γράφει χαρακτηριστικά. Δείτε τα μηνύματα που δημοσιεύει το pelop.gr…    Την ίδια ώρα πληθαίνουν οι καταγγελίες για παραβιάσεις της καραντίνας! Αν υπολογίσουμε ότι κάθε μέρα στην Πάτρα έχουμε κατά μέσο όρο 1.000 κρούσματα τότε μέσα σε μία εβδομάδα θα έπρεπε τουλάχιστον 10.000 άτομα (μαζί με όσους είχαν νοσήσει και τις προηγούμενες ημέρες) να παραμένουν σε καραντίνα! Κάτι που δεν συμβαίνει! Οπως και στην περίπτωση του Πατρινού κρεοπώλη, ο οποίος συνελήφθη να πουλά κρέατα ενώ είχε κορονοϊό! Μάλιστα άγνωστο παραμένει αν εκείνη την ημέρα είχαν ελεγχθεί με μοριακά τεστ οι υπάλληλοί του!  "
newsit.gr,https://www.newsit.gr/athlitika/o-novak-tzokovits-ki-akoma-ennia-athlites-pou-eipan-oxi-sto-emvolio-kata-tou-koronoiou/3444326/,Κοσμος,Ο Νόβακ Τζόκοβιτς κι ακόμα εννιά αθλητές που είπαν όχι στο εμβόλιο κατά του κορονοϊού,2022-01-10T21:50:06+02:00,,"NewsIT Αθλητικα Ο Νοβακ Τζοκοβιτς κι ακομα εννια αθλητες που ειπαν οχι στο εμβολιο κατα του κορονοιου Δεν είναι λίγοι οι διάσημοι αθλητές που είναι αντιεμβολιαστές. Με αφορμή όλα όσα συμβαίνουν στην Αυστραλία με τον Νόβακ Τζόκοβιτς, η ισπανική εφημερίδα “AS” αναφέρθηκε στους αθλητές που αρνούνται να κάνουν το εμβόλιο κατά του κορονοϊού. Από τον Νόβακ Τζόκοβιτς στον Ν’ Γκολό Καντέ και τον Κάιρι Ίρβινγκ, από το τένις στο ποδόσφαιρο και το μπάσκετ έως και το σέρφινγκ, αυτοί είναι δέκα διάσημοι αθλητές που αντιτάχθηκαν στον εμβολιασμό κατά του κορονοϊού, όπως τους παρουσίασε η ισπανική εφημερίδα «As».  Νόβακ Τζόκοβιτς: Δεν έχει γίνει γνωστό εάν είναι εμβολιασμένος ή όχι, αλλά όλο το θέμα που έχει προκύψει, καθώς και δικές του δηλώσεις και σχόλια υποδηλώνουν ότι δεν είναι. Κάιρι Ίρβινγκ: Ο γκαρντ των Μπρούκλιν Νετς ήταν αναμφίβολα το πιο διάσημο πρόσωπο ενάντια στον εμβολιασμό στο ΝΒΑ, ένα πρωτάθλημα που το 96% των παικτών είχε εμβολιαστεί στην αρχή της σεζόν. Η ομάδα της Νέας Υόρκης τον διαχώρισε από την ομάδα. Επιπλέον, οι κανονισμοί της πόλης εμποδίζουν να παίξει στην πολιτεία του, οπότε το ντεμπούτο του για τη σεζόν έγινε στις 6 Ιανουαρίου ως φιλοξενούμενος κόντρα στους Ιντιάνα Πέισερς. Προς το παρόν, θα συνεχίσει να παίζει μόνο εκτός έδρας παιχνίδια με τους Νετς. Λέγεται ότι μεταξύ των δικαιολογιών του Ίρβινγκ ήταν ότι ο εμβολιασμός ήταν ένα «σατανικό σχέδιο για τη…σύνδεση των μαύρων ανθρώπων με έναν υπολογιστή».  Τζόσουα Κίμιχ: Η πιο περιβόητη περίπτωση σε Γερμανία και Μπάγερν ήταν αυτή του μέσου Τζόσουα Κίμιχ. Τον περασμένο Νοέμβριο, προσβλήθηκε από την Covid-19 και η ομάδα του απαγόρευσε να βρίσκεται σε συγκεντρώσεις, εκτός από την αφαίρεση μέρους του μισθού του. Άαρον Ρόντζερς: Ο «στρατηγός» των Green Bay Packers του NFL (αμερικάνικο ποδόσφαιρο) είπε τον περασμένο Αύγουστο ότι εμβολιάστηκε. Τον Νοέμβριο, κόλλησε Covid-19 και δήλωσε ότι δεν είχε λάβει καμία δόση. Έτσι, για παραβίαση των πρωτοκόλλων του πρωταθλήματος, ο παίκτης τιμωρήθηκε από το πρωτάθλημα με 14.650 δολάρια, από τον σύλλογο με 300.000 δολάρια και μια χορηγική εταιρία ακύρωσε τη συμφωνία μαζί του. Κέλι Σλέιτερ: Ο 11 φορές παγκόσμιος πρωταθλητής του σέρφινγκ, γνωστός αντιεμβολιαστής, εκδηλώθηκε τις τελευταίες ώρες λόγω της αναστάτωσης που προκάλεσε η περίπτωση του Νόβακ Τζόκοβιτς. Ο σέρφερ, ο οποίος θα έπρεπε επίσης να ταξιδέψει στην Αυστραλία για να αγωνιστεί το WSL Championship Tour, είπε στους New York Times. «Αν είσαι εμβολιασμένος, γιατί σε νοιάζει η κατάσταση του άλλου; Εκτός βέβαια και αν το εμβόλιο δεν σε προστατεύει», ανέφερε. Άντονι Ρίτζο: Υπάρχουν επίσης περιπτώσεις αντιεμβολιασμών στο MLB (αμερικάνικο μπέισμπολ). Ο πρώην βασικός παίκτης των New York Yankees, Άντονι Ρίτζο, βρέθηκε θετικός στις αρχές Αυγούστου. Θα μπορούσε να είναι μια ακόμη περίπτωση στον κόσμο του αθλητισμού, εάν ο Αμερικανός δεν είχε δηλώσει μήνες πριν ότι ο εμβολιασμός ήταν «απόφαση ζωής», εκτός από το να διευκρινίσει ότι ο ίδιος έκανε τη «δική του έρευνα για το εμβόλιο». Πιερ Ουγκό Ουμπέρ: Ο Γάλλος τενίστας, ένας από τους καλύτερους στους αγώνες διπλών στον κόσμο, είναι ένας ακόμη που αποφάσισε να μην κάνει το εμβόλιο. «Είναι ένα σύνθετο θέμα. Το να μην εμβολιαστείς είναι προσωπική επιλογή», είπε ο Ουμπέρ, τον οποίο υπερασπίστηκε δημόσια ένας από τους συνήθεις συμπαίκτες του, ο Νικολάς Μαχούτ, επίσης Γάλλος. Ν’ Γκολό Καντέ: Ο Γάλλος μέσος της Τσέλσι είναι μεταξύ των πολλών παικτών στα αγγλικά πρωταθλήματα ποδοσφαίρου που επέλεξαν να μην εμβολιαστούν. Ο Καντέ έχει χάσει αγώνες για αυτό το θέμα, όπως ένας από αυτούς που αντιμετώπισε την ομάδα του με τη Γιουβέντους στη φάση των ομίλων του Champions League. Ο προπονητής του, Τόμας Τούχελ, έχει πει ότι δεν θα αναγκάσει τους παίκτες του να εμβολιαστούν. Τένις Σάντγκρεν: Ένας άλλος τενίστας, Αμερικανός αυτή τη φορά, που αρνείται τον εμβολιασμό. Μιλώντας για τη μακροχρόνια διαμάχη σχετικά με αυτό το θέμα με τον Τζόκοβιτς, σχολίασε ειρωνικά στο Twitter τον περασμένο Απρίλιο: «Νομίζω ότι είναι καιρός ο Νόβακ να δημοσιοποιήσει το πλήρες ιστορικό του εμβολιασμού του. Και το ιατρικό ιστορικό του. Και τους αριθμούς του λογαριασμού του. Και τι είχε για πρωινό κάθε μέρα της περασμένης εβδομάδας». Δεν θα αγωνιστεί στο Australian Open ως ανεμβολίαστος. Βουτ Βέργκοστ: Ο Ολλανδός επιθετικός της Βόλφσμπουργκ χρειάστηκε να απολογηθεί τον περασμένο μήνα μετά τις αναρτήσεις του στο Instagram με τις οποίες φαινόταν να έχει πάρει…ελαφρά την πανδημία Covid-19. «Φανταστείτε ένα εμβόλιο τόσο ασφαλές που πρέπει να σας απειλήσουν για να το κάνετε και μια ασθένεια τόσο σοβαρή που πρέπει να κάνετε ένα τεστ για να μάθετε ότι την έχετε», έγραψε αλλά λίγο αργότερα το διέγραψε, αφού είπε ότι ήθελε μόνο να πει ότι χρειάζεται να ακουστούν «όλες οι πιθανές απόψεις».  "
newsit.gr,https://www.newsit.gr/kosmos/gallia-antiemvoliastes-epitethikan-se-vouleyti-tou-makron-tou-eriksan-laspes-ekso-apo-to-spiti-tou/3443965/,Κοσμος,Γαλλία: Αντιεμβολιαστές επιτέθηκαν σε βουλευτή του Μακρόν – Του έριξαν λάσπες έξω από το σπίτι του,2022-01-10T13:16:04+02:00,,"NewsIT Κοσμος Γαλλια: Αντιεμβολιαστες επιτεθηκαν σε βουλευτη του Μακρον – Του εριξαν λασπες εξω απο το σπιτι του Επίθεση από αντιεμβολιαστές, που διαδήλωναν κατά των μέτρων για τον κορονοϊό, δέχθηκε βουλευτής στην Γαλλία. Πρόκειται για τον Στεφάν Κλερό, ο οποίος είναι μέλος του κυβερνώντος κόμματος του προέδρου Μακρόν La Republique En Marche.  Η επίθεση εις βάρος του πολιτικού, που σημειώθηκε την Κυριακή, πραγματοποιήθηκε εν μέσω της λαϊκής οργής που έχει ξεσπάσει στη Γαλλία έπειτα από την δήλωση του Μακρόν ότι θέλει να “στριμώξει” τους ανεμβολίαστους κάνοντάς τους τη ζωή τόσο δύσκολη ώστε να καταλήξουν να εμβολιαστούν κατά του κορονοϊού.  Ο Στεφάν Κλερό είναι βουλευτής των Σαιν-Πιερ και Μικελόν, ενός συμπλέγματος νησίδων στο Βόρειο Ατλαντικό ωκεανό που βρίσκονται κοντά στην καναδική επαρχία Νιουφάουντλαντ και Λαμπραντόρ και αποτελούν γαλλική εδαφική επικράτεια. «Προφανώς και θα κινηθώ νομικά. Κάποιοι άνθρωποι νομίζουν ότι δεν λαμβάνονται οι σωστές αποφάσεις. Όλοι δεχόμαστε απειλές κατά της ζωής μας μέσω του ταχυδρομείου . Κάποια στιγμή αυτό πρέπει να σταματήσει», δήλωσε σήμερα στο France Info ο Κλερό.   Η υπουργός Υπερπόντιων Εδαφών, Ανίκ Ζιραρντέν, καταδίκασε την επίθεση εναντίον του Στεφάν Κλερό. Στον λογαριασμό της στο Twitter εμφανίστηκε μια φωτογραφία από την επίθεση που δείχνει διαδηλωτές να πετούν λάσπη στον υπουργό καθώς ο ίδιος στέκεται έξω από το σπίτι του. https://twitter.com/itw_officiel/status/1480446969684414467?ref_src=twsrc%5Etfw%7Ctwcamp%5Etweetembed%7Ctwterm%5E1480446969684414467%7Ctwgr%5E%7Ctwcon%5Es1_c10&ref_url=https%3A%2F%2Fpublish.twitter.com%2F%3Fquery%3Dhttps3A2F2Ftwitter.com2Fitw_officiel2Fstatus2F1480446969684414467widget%3DTweet «Η επίθεση στον Στεφάν Κλερό έξω από το ίδιο του το σπίτι στη διάρκεια μιας διαδήλωσης κατά του υγειονομικού πάσου είναι απολύτως απαράδεκτη. Οι εικόνες είναι εντελώς σοκαριστικές», έγραψε η υπουργός.    "
newsit.gr,https://www.newsit.gr/ellada/pagoni-oi-anemvoliastoi-nosoun-varia-kai-me-tin-metallaksi-omikron-oxi-se-apolyseis-ygeionomikon/3443748/,Κοσμος,Παγώνη: Οι ανεμβολίαστοι νοσούν βαριά και με την μετάλλαξη Όμικρον – Όχι σε απολύσεις υγειονομικών,2022-01-10T08:41:22+02:00,,"NewsIT Ελλαδα Παγωνη: Οι ανεμβολιαστοι νοσουν βαρια και με την μεταλλαξη Ομικρον – Οχι σε απολυσεις υγειονομικων Στην κατάσταση που επικρατεί στα νοσοκομεία με την πανδημία του κορονοϊού και στην μετάλλαξη Όμικρον αναφέρθηκε η πρόεδρος της ΕΙΝΑΠ Ματίνα Παγώνη, μιλώντας το πρωί της Δευτέρας (10/1) στον ΣΚΑΪ. Εκτίμησε δε ότι θα έχουμε κορύφωση των κρουσμάτων στις 20 Ιανουαρίου. Τόνισε ότι μέσα στο Σαββατοκύριακο, κατά την εφημερία της, έγιναν 59 νέες εισαγωγές για περιστατικά κορονοϊού. Από αυτά, τα περισσότερα αφορούσαν την μετάλλαξη Όμικρον και οι περισσότεροι ασθενείς ήταν ανεμβολίαστοι ή με μια δόση εμβολίου. Επομένως, αν κάποιος δεν έχει εμβολιαστεί κατά του κορονοϊού – όπως είπε η κ. Παγώνη – νοσεί βαριά και με την μετάλλαξη Όμικρον.   Ανέφερε, επίσης, ότι οι ΜΕΘ έχουν σταθεροποιηθεί και είναι κυρίως περιστατικά Δέλτα, ενώ έχει σημειωθεί πάνω από 45% αύξηση των νοσηλευομένων στις απλές κλίνες covid. Όσον αφορά το άνοιγμα των σχολείων σήμερα, επεσήμανε ότι «σωστά ανοίγουν τα σχολεία και είναι πιο αυστηροί οι κανόνες», ενώ θα φανούν περισσότερα κρούσματα λόγω των περισσότερων τεστ.  Για την πιθανότητα 4ης δόσης εμβολίου, η Ματίνα Παγώνη είπε ότι σε ένα μήνα περίπου θα γίνει νέα ενημέρωση.  Σχετικά με τους εμβολιασμούς υγειονομικών και το ενδεχόμενο απόλυσης των ανεμβολίαστων, είπε ότι είναι πολύ λίγοι όσοι έχουν μείνει ανεμβολίαστοι και τόνισε ότι «οι περισσότεροι δεν είναι αντιεμβολιαστές, φοβούνται γιατί έχουν κάποια νοσήματα». «Δεν συμφωνώ με την απόλυση όλων των ανεμβολίαστων υγειονομικών. Τους παρακαλάω να πάνε να εμβολιαστούν και να γυρίσουν στις δουλειές τους. Ας μην εντείνουμε καταστάσεις», ανέφερε. Τέλος, για τους 60 ετών και άνω τόνισε ότι πρέπει να πάνε να εμβολιαστούν για να επιβιώσουν. «Αυτοί οι άνθρωποι φτάνουν στις ΜΕΘ. Ειδικά αυτοί που έχουν υποκείμενα νοσήματα διασωληνώνονται. Δεν θέλω να πεθαίνει κόσμος κάθε μέρα».    ΣΚΑΪ  "
newsit.gr,https://www.newsit.gr/topikes-eidhseis/thessaloniki-synthimata-yper-tou-novak-tzokovits-se-sygkentrosi-antiemvoliaston-sto-leyko-pyrgo/3443405/,Κοσμος,Θεσσαλονίκη: Συνθήματα υπέρ του Νόβακ Τζόκοβιτς σε συγκέντρωση αντιεμβολιαστών στο Λευκό Πύργο,2022-01-09T13:46:45+02:00,,"NewsIT Τοπικα Νεα Θεσσαλονικη: Συνθηματα υπερ του Νοβακ Τζοκοβιτς σε συγκεντρωση αντιεμβολιαστων στο Λευκο Πυργο Από την κυβέρνηση μέχρι τον Νόβακ Τζόκοβιτς τα συνθήματα των αντιεμβολιαστών, που για ακόμα μία Κυριακή, πραγματοποιούν συγκέντρωση διαμαρτυρίας, στη Θεσσαλονίκη… Ο κορονοϊός συνεχίζει να αφήνει πίσω του θύματα σε ολόκληρη τη χώρα, αλλά κάποιοι παραμένουν σταθεροί στις απόψεις τους. Βγαίνουν και διαδηλώνουν κατά της υποχρεωτικότητας και βάζουν στο στόχαστρο με τα συνθήματά τους, την κυβέρνηση για τα μέτρα που έχει θέσει σε ισχύ.  Αυτή τη φορά όμως οι αντιεμβολιαστές ασχολήθηκαν και με τον Νόβακ Τζόκοβιτς, τον οποίο αποθέωσαν. Για εκείνους ο Σέρβος πρωταθλητής του τένις, είναι κάτι σαν ήρωας, αφού όπως λένε δεν έκανε πίσω και δεν άλλαξε τις απόψεις του, ακόμα και στα δύσκολα. Δείτε το βίντεο του thestival.gr, έξω από το προξενείο της Σερβίας…   Πιο αναλυτικά, συγκέντρωση κατά της υποχρεωτικότητας των εμβολιασμών πραγματοποιούν στον Λευκό Πύργο από τις 12:00 άτομα που είναι αντίθετα. Οι συγκεντρωμένοι διαμαρτύρονται για ακόμη μία Κυριακή για την επιβολή του υποχρεωτικού εμβολιασμού αλλά και για τα υγειονομικά μέτρα που έχουν τεθεί σε ισχύ για το φρενάρισμα της διασποράς. Φωνάζοντας συνθήματα κατά της κυβέρνησης που όπως λένε «επιβάλλει δυσβάσταχτα μέτρα σε όλους» έψαλαν τον εθνικό ύμνο. Παράλληλα, στάθηκαν στο πλευρό του Σέρβου τενίστα, Νόβακ Τζόκοβιτς, που, όπως λένε, απελαύνεται γιατί έμεινε σταθερός στις απόψεις του. Δείτε το βίντεο του voria.gr…   "
newsit.gr,https://www.newsit.gr/kosmos/gallia-pano-apo-300-000-nea-krousmata-koronoiou-eno-oi-antiemvoliastes-diadilotes-tetraplasiastikan/3443234/,Κοσμος,Γαλλία: Πάνω από 300.000 νέα κρούσματα κορονοϊού ενώ οι αντιεμβολιαστές διαδηλωτές… τετραπλασιάστηκαν,2022-01-08T23:15:32+02:00,,"NewsIT Κοσμος Γαλλια: Πανω απο 300.000 νεα κρουσματα κορονοιου ενω οι αντιεμβολιαστες διαδηλωτες… τετραπλασιαστηκαν Αυξήθηκε κατά πολύ ο αριθμός των διαδηλωτών που βγήκαν σήμερα στους δρόμους διάφορων πόλεων της Γαλλίας για να εκφράσουν την αντίθεσή τους στα εμβόλια, την ώρα που ο ημερήσιος αριθμός των νέων κρουσμάτων κορονοϊού στη χώρα παραμένει πάνω από τις 300.000. Σύμφωνα με τις αρχές, συνολικά 105.200 άνθρωποι συμμετείχαν στις κινητοποιήσεις σε όλη της Γαλλία, αριθμός τετραπλάσιος σε σχέση με την προηγούμενη κινητοποίηση, στις 18 Δεκεμβρίου.  Η εξέλιξη αυτή σημειώνεται μετά τις δηλώσεις του Γάλλου προέδρου Εμανουέλ Μακρόν ο οποίος την Τρίτη σχολίασε ότι θέλει να «τσαντίσει» όσους αρνούνται να εμβολιαστούν θέτοντάς τους νέους περιορισμούς. «Τους ανεμβολίαστους θέλω πολύ να τους τσαντίσω. Και άρα θα συνεχίσουμε να το κάνουμε, μέχρι το τέλος. Αυτή είναι η στρατηγική», δήλωσε ο Μακρόν σε συνέντευξή του στη γαλλική εφημερίδα Le Parisien.   Δύο ημέρες αργότερα ο Γάλλος πρόεδρος τόνισε ότι εννοεί «απολύτως» τις δηλώσεις του αυτές. Οι δηλώσεις Μακρόν προκάλεσαν πολιτική θύελλα την ώρα που στην Εθνοσυνέλευση εξεταζόταν το νομοσχέδιο που προωθούσε η κυβέρνηση για τη μετατροπή του υγειονομικού πάσου σε εμβολιαστικό πάσο. Τελικά το νομοσχέδιο υιοθετήθηκε την Πέμπτη. Στο Παρίσι σε τρεις συγκεντρώσεις συμμετείχαν 18.000 άνθρωποι, ενώ άλλοι 87.200 βγήκαν στους δρόμους άλλων πόλεων της Γαλλίας, σύμφωνα με το υπουργείο Εσωτερικών. Δέκα αστυνομικοί τραυματίστηκαν σε επεισόδια και 34 άνθρωποι συνελήφθησαν. Στις 18 Δεκεμβρίου στις κινητοποιήσεις είχαν συμμετάσχει 25.500 διαδηλωτές, εκ των οποίων 5.500 στο Παρίσι, κυρίως έπειτα από έκκληση των Πατριωτών του Φλοριάν Φιλιπό, υποψήφιου της ακροδεξιάς για τις προεδρικές εκλογές.  Στο μεταξύ η πίεση στα γαλλικά νοσοκομεία παρέμενε μεγάλη σήμερα, με περισσότερους από 3.800 ασθενείς με κορονοϊό να νοσηλεύονται σε μονάδες εντατικής θεραπείας, σύμφωνα με την υπηρεσία Δημόσιας Υγείας. Ο αριθμός των νέων κρουσμάτων δε φαίνεται να μειώνεται, καθώς τις προηγούμενες 24 ώρες εντοπίστηκαν 303.669 νέα κρούσματα. Από την αρχή της πανδημίας στη Γαλλία 125.349 άνθρωποι, εκ των οποίων 143 το προηγούμενο 24ωρο. Το 79% του συνολικού πληθυσμού της Γαλλίας έχει λάβει μία δόση εμβολίου κατά της covid-19 και το 77,1% έχει εμβολιαστεί πλήρως.  Ένας Γάλλος συνταξιούχος – που δεν έχει εμβολιαστεί—προσέφυγε κατά του Μακρόν μετά τις δηλώσεις του για τους ανεμβολίαστους, καταγγέλλοντας ότι «σοκαρίστηκε και πληγώθηκε» από αυτές. Ο 63χρονος Ντιντιέ Λαλάντ χαρακτήρισε τις δηλώσεις του Μακρόν «προσβλητικές» και εκτίμησε ότι ο Γάλλος πρόεδρος «κάνει διακρίσεις». Για τον λόγο αυτό κατέθεσε συμβολικά – καθώς ο πρόεδρος της Γαλλίας προστατεύεται από ασυλία λόγω του αξιώματός του– προσφυγή εναντίον του την Τετάρτη για δυσφήμηση και δημόσιες απειλές από ένα πρόσωπο που έχει εξουσία.  "
newsit.gr,https://www.newsit.gr/kosmos/antiemvoliastes-kata-emanouel-makron-emeis-tha-se-tsantisoume/3443167/,Κοσμος,Αντιεμβολιαστές κατά Εμανουέλ Μακρόν: Εμείς θα σε τσαντίσουμε,2022-01-08T19:24:09+02:00,,"NewsIT Κοσμος Αντιεμβολιαστες κατα Εμανουελ Μακρον: Εμεις θα σε τσαντισουμε Δεκάδες αντιεμβολιαστές ενώθηκαν υπό το σύνθημα «εμείς θα σε τσαντίσουμε» Εμανουέλ Μακρόν και κατέβηκαν σε δρόμους της Γαλλίας διαμαρτυρόμενοι τόσο για τα μέτρα κατά του κορονοϊού αλλά και για τα λεγόμενα του γάλλου προέδρου. Υπενθυμίζεται πως πριν λίγες μέρες ο Εμανουέλ Μακρόν είχε πει σε συνέντευξή του στη εφημερίδα Le Parisien της Γαλλίας: «Τους ανεμβολίαστους θέλω πολύ να τους τσαντίσω. Και άρα θα συνεχίσουμε να το κάνουμε, μέχρι το τέλος. Αυτή είναι η στρατηγική».  Δύο ημέρες αργότερα ο Γάλλος πρόεδρος τόνισε ότι εννοεί «απολύτως» τις δηλώσεις του αυτές. Σήμερα στο Παρίσι οι διαδηλωτές απάντησαν υιοθετώντας το σλόγκαν του Μακρόν και φωνάζοντας: «Εμείς θα σε τσαντίσουμε».  Άλλοι κρατούσαν πανό που έγραφαν «Όχι στο εμβολιαστικό πάσο», μια αναφορά στο νομοσχέδιο που προωθεί η κυβέρνηση Μακρόν βάσει του οποίου για να εισέλθει κάποιος στους περισσότερους δημόσιους χώρους θα πρέπει να επιδεικνύει πιστοποιητικό εμβολιασμού κατά της covid-19. Διαδηλωτές βγήκαν στους δρόμους της Μασαλίας, της Νάντης και της Λε Μαν, μεταξύ άλλων. «Οι δηλώσεις Μακρόν ήταν το κερασάκι στην τούρτα. Δεν είμαστε ανεύθυνοι», δήλωσε η Βιρζινί Ουγκέτ, διευθύντρια νοσοκομείου η οποία δεν έχει ανοσοποιηθεί κατά της covid-19, παρά το γεγονός ότι ο εμβολιασμός είναι υποχρεωτικός για τους υγειονομικούς, επειδή νόσησε πέρυσι.  Οι διαδηλωτές κατηγορούν τον Γάλλο πρόεδρο ότι καταπατά τις ελευθερίες τους και καταστρατηγεί την ισότητα των πολιτών. Ο ίδιος απαντά ότι η ελευθερία έχει και ευθύνες, μία από τις οποίες είναι η προστασία της υγείας των άλλων. Την Παρασκευή στη Γαλλία καταγράφηκαν περισσότερα από 300.000 νέα κρούσματα covid-19 για δεύτερη φορά μέσα στην εβδομάδα. Οι νοσηλείες, όπως και ο αριθμός των ασθενών με covid-19 που βρίσκονται σε μονάδες εντατικής θεραπείας αυξάνονται σταθερά, ασκώντας πίεση στο σύστημα υγείας. Κάποια νοσοκομεία ανακοίνωσαν ότι περίπου το 85% των ασθενών με covid-19 που νοσηλεύονται εκεί δεν έχει εμβολιαστεί. Στη Γαλλία το 90% των κατοίκων άνω των 12 ετών έχει ανοσοποιηθεί κατά της covid-19.  "
newsit.gr,https://www.newsit.gr/kosmos/koronoios-pyra-tou-mporis-tzonson-sto-antiemvoliastiko-kinima/3442089/,Κοσμος,Κορονοϊός: «Πυρά» του Μπόρις Τζόνσον στο αντιεμβολιαστικό κίνημα,2022-01-06T16:10:14+02:00,,"NewsIT Κοσμος Κορονοιος: «Πυρα» του Μπορις Τζονσον στο αντιεμβολιαστικο κινημα Ο πρωθυπουργός της Βρετανίας, Μπόρις Τζόνσον, δήλωσε πως τα εμβόλια κατά του κορονοϊού δεν θα καταστούν υποχρεωτικά ακόμα κι αν οι αντιεμβολιαστές αποθαρρύνουν τον κόσμο από το να εμβολιαστεί. Ο Μπόρις Τζόνσον είπε πως θέλει να πείσει τους ανθρώπους που διστάζουν να εμβολιαστούν, όμως την όλη προσπάθεια κάνουν δυσκολότερη όσοι διασπείρουν παραπληροφόρηση.  «Θέλω μια εθελοντική προσέγγιση σε αυτή τη χώρα και θα διατηρήσουμε μια εθελοντική προσέγγιση…», είπε ο Τζόνσον σε δημοσιογράφους. «Όμως, τι τραγωδία να έχουμε όλη αυτήν την πίεση στο NHS (Εθνική Αρχή Υγείας)… και να έχεις ανθρώπους εκεί έξω να ξεστομίζουν εντελώς παράλογα πράγματα σχετικά με τον εμβολιασμό… Και νομίζω είναι καιρός εγώ (και η) κυβέρνηση να τους ζητήσουμε εξηγήσεις για ό,τι κάνουν. Είναι απολύτως λάθος. Είναι εντελώς αντιπαραγωγικό».    .  "
newsit.gr,https://www.newsit.gr/topikes-eidhseis/serres-giagia-107-eton-emvoliastike-giati-tis-eleipsan-oi-geitonisses-tis/3441922/,Κοσμος,Σέρρες: Γιαγιά 107 ετών εμβολιάστηκε γιατί της έλειψαν οι γειτόνισσές της,2022-01-06T12:50:38+02:00,,"NewsIT Τοπικα Νεα Σερρες: Γιαγια 107 ετων εμβολιαστηκε γιατι της ελειψαν οι γειτονισσες της Το δικό της μήνυμα έστειλε μια ηλικιωμένη 107 ετών σε όλους τους αντιεμβολιαστές. Η γιαγιά από το Γάζωρο Σερρών εμβολιάστηκε κατά του κορονοϊού, λέγοντας πως της έλειψαν οι φίλες της… Συγκεκριμένα, σύμφωνα με την ανάρτηση της Υποδιοικήτριας της 4ης Υ.Πε. Μακεδονίας και Θράκης, Ειρήνη Χατζοπούλου, στο Facebook η υπεραιώνοβια γιαγιά αποφάσισε να κάνει το εμβόλιο την Τετάρτη στο σπίτι της από το υγειονομικό προσωπικό του Κέντρου Υγείας Νέας Ζίχνης Σερρών.  Μάλιστα, η γιαγιά, η οποία γεννήθηκε το 1914, αν κι έχει επίσημο καταγεγραμμένο έτος γέννησης το 1918, αποκάλυψε πως: «Ήθελα να εμβολιαστώ γιατί μου έχει λείψει λόγω του κορονοϊού η παρέα με τις γειτόνισσες». Η υποδιοικήτρια έγραψε στο Facebook: «Μεγάλη συγκίνηση προσφέρουν περιπτώσεις εμβολιασμού όπως της γιαγιάς στις Σέρρες. Είμαστε διπλά ευτυχείς γιατί το εμβόλιο σώζει αλλά και ενώνει» και υπογράμμισε πως οι κατ’ οίκον εμβολιασμοί συνεχίζονται κανονικά σε όλους τους νομούς της 4ης ΥΠΕ.    "
newsit.gr,https://www.newsit.gr/topikes-eidhseis/zakynthos-epistoli-tou-mitropoliti-ston-prothypourgo-gia-ton-vouleyti-dionysi-aktypi-pou-pige-se-monastiri-me-anemvoliastous/3441078/,Κοσμος,Ζάκυνθος: Επιστολή του Μητροπολίτη στον πρωθυπουργό για τον βουλευτή Διονύση Ακτύπη που πήγε σε μοναστήρι με ανεμβολίαστους,2022-01-05T10:55:48+02:00,,"NewsIT Τοπικα Νεα Επιστολη Μητροπολιτη στον πρωθυπουργο για βουλευτη που πηγε σε μοναστηρι με ανεμβολιαστους - Τι απαντα ο ιδιος Επιστολή προς τον πρωθυπουργό έστειλε ο Μητροπολίτης Ζάκυνθου, Διονύσιος προκειμένου να διαμαρτυρηθεί για το ότι ο βουλευτής της ΝΔ Διονύσης Ακτύπης πήγε σε μοναστήρια με αντιεμβολιαστές μοναχούς, συμμετείχε σε λειτουργία και φωτογραφήθηκε μαζί τους. Ο Μητροπολίτης αναφέρει στον Κυριάκο Μητσοτάκη πως η Εκκλησία έχει αποκλείσει τα συγκεκριμένα μοναστήρια, επειδή έχουν αρνητές μοναχούς.  Όπως χαρακτηριστικά ανέφερε για το βουλευτή «μεταβαίνει στα μοναστήρια τα οποία εμείς δεν επισκεπτόμεθα, συντρώγοντας με αρνητές μοναχούς και παριστάνοντας τον ιεροψάλτη, προκαλώντας έτσι το δίκαιο αίτημα της απογοήτευσης, σε όσους δίνουν την άνιση μάχη αυτές τις κρίσιμες ώρες».   Αναλυτικά τα όσα αναφέρει: «Ευχόμεθα καλή χρονιά και ευλογημένη γεμάτη υγεία, ειρήνη και προκοπή για την Ελλάδα μας. Δυστυχώς βρισκόμαστε στη δυσάρεστη θέση να διαμαρτυρηθούμε εντόνως για τη στάση του βουλευτή Ζακύνθου Διονύσιου Ακτύπη. Όταν εμείς δίνουμε καθημερινά και με μεγάλο κόστος να πείσουμε για την αναγκαιότητα του εμβολιασμού, τιμωρώντας και επιβάλλοντας αυστηρές κυρώσεις στους αντιεμβολιαστές ιερείς και μοναχούς, προκειμένου να απαλλαγεί η πατρίδα μας από την πανδημία, ο βουλευτής Ζακύνθου μεταβαίνει στα μοναστήρια τα οποία εμείς δεν επισκεπτόμεθα, συντρώγοντας με αρνητές μοναχούς και παριστάνοντας τον ιεροψάλτη, προκαλώντας έτσι το δίκαιο αίτημα της απογοήτευσης, σε όσους δίνουν την άνιση μάχη αυτές τις κρίσιμες ώρες» Από τη μεριά του ο Διονύσης Ακτύπης τόσο σε ανάρτησή του όσο και στην ΕΡΤ ανέφερε πωςείναι απαράδεκτο να προσπαθούν ορισμένοι να τον συνδέσουν με το αντιεμβολιαστικό κίνημα, «ένα κίνημα που πρώτα απ’ όλα προσβάλλει την επιστήμη που τόσο πιστά και απαρέγκλιτα υπηρέτησα σχεδόν σε όλη μου τη ζωή». Όπως είπε πήγε στο μοναστήρι με την αντιπεριφερειάρχη επειδή υπάρχει πρόβλημα με εισροή υδάτων, και μιας και βρέθηκε εκεί παρέστη και στη θεία λειτουργία. Ο υπεύθυνος της μονής – όπως είπε – είναι τριπλά εμβολιασμένος. Ο βουλευτές ανέφερε πως ο λόγος της καταγγελίας είναι η ερώτηση στη Βουλή που έκανε ο ίδιος για το ναυάγιο της Ζακύνθου, προκειμένου να συντηρηθεί και να μείνει κρατικό. Ωστόσο, όπως λέει, η εκκλησία διεκδικεί περιοχή πάνω από το ναυάγιο, και γι αυτό τώρα στρέφεται εναντίον του ε κάθε τρόπο.   "
newsit.gr,https://www.newsit.gr/ellada/drama-kathysterise-na-emvoliastei-i-36xroni-me-koronoio-pou-exase-to-moro-tis/3440751/,Κοσμος,Δράμα: Καθυστέρησε να εμβολιαστεί η 36χρονη με κορονοϊό που έχασε το μωρό της,2022-01-04T18:02:11+02:00,,"NewsIT Ελλαδα Δραμα: Καθυστερησε να εμβολιαστει η 36χρονη με κορονοιο που εχασε το μωρο της Δεν μπόρεσε να κρατηθεί στη ζωή το πρόωρο μωράκι της 36χρονης με κορονοϊό που γεννήθηκε χθες στο Ιπποκράτειο Θεσσαλονίκης. «Είκοσι δύο εβδομάδες ήταν το έμβρυο. Πλάστηκε, κανονικός άνθρωπος ήταν. Με πήραν τηλέφωνο και μου είπαν το παιδάκι να το φέρουμε εδώ και να το θάψουμε, αν μπορούν να το θάψουν. Είναι δύσκολες καταστάσεις, πρωτόγνωρες, για όλους, όχι μόνο για εδώ για όλο τον κόσμο», λέει οικογενειακός φίλος  Oι γιατροί αναγκάστηκαν να πάρουν με καισαρική το βρέφος που κυοφορούσε σχεδόν 6 μήνες η 36χρονη. Η ίδια παλεύει σήμερα διασωληνωμένη μη γνωρίζοντας τον χαμό του παιδιού της. «Μακάρι να γλιτώσει η κοπέλα τουλάχιστον. Εντάξει έχουν ένα παιδάκι, έχουν και ένα αγοράκι».  Όπως εξηγεί αποκλειστικά στο LIVE NEWS οικογενειακός φίλος, η 36χρονη καθυστέρησε να εμβολιαστεί λόγω φόβου για την εγκυμοσύνη της. Όταν έκανε την πρώτη δόση μέσα στις γιορτές, τα συμπτώματα του κορονοϊού ήδη είχαν αρχίσει να εκδηλώνονται. «Έκανε την πρώτη δόση και στην αρχή που έκανε πυρετό νόμιζε ότι ήταν από το εμβόλιο. Τα παιδιά αυτά είχαν τον φόβο. Όχι ότι ήταν αντιεμβολιαστές ή κατά του εμβολίου, ούτε μία στο εκατομμύριο. Απλώς καθυστερούσε η κοπέλα ξέρεις όπως όλες οι εγκυμονούσες τώρα, ήταν διστακτικές. Ο φόβος σου λέει, τι, πώς, το έμβρυο και αυτά το ένα το άλλο, φοβούνται οι γυναίκες».     "
newsit.gr,https://www.newsit.gr/kosmos/koronoios-150-krousmata-se-krouazieroploio-pou-efthase-sti-genova-zorika-stin-italia/3440246/,Κοσμος,Κορονοϊός: 150 κρούσματα σε κρουαζιερόπλοιο που έφθασε στη Γένοβα – «Ζόρικα» στην Ιταλία,2022-01-03T22:08:18+02:00,,"NewsIT Κοσμος Κορονοιος: 150 κρουσματα σε κρουαζιεροπλοιο που εφθασε στη Γενοβα – «Ζορικα» στην Ιταλια 150 από τους συνολικά 5.000 επιβάτες του κρουαζιερόπλοιου MSC Grandiosa βρέθηκαν θετικοί στον κορονοϊό, μετά από τεστ που πραγματοποιήθηκε εν πλω. Το πλοίο κατέπλευσε στο λιμάνι της Γένοβας και, όπως μεταδίδουν τα ιταλικά μέσα ενημέρωσης, σχεδόν όλοι οι επιβάτες που μολύνθηκαν έως τώρα, είναι ασυμπτωματικοί. Οι ιταλοί επιβάτες θα μεταφερθούν – με έξοδα της πλοιοκτήτριας εταιρίας – στις κατοικίες τους, όπου θα παραμείνουν σε απομόνωση μέχρι να διαγνωστούν αρνητικοί στον ιό. Οι ξένοι επιβάτες πρόκειται να φιλοξενηθούν, πάντα σε απομόνωση, σε οίκο ευγηρίας της Γένοβας και της ευρύτερης περιοχής του Τορίνο. Πριν το κρουαζιερόπλοιο σαλπάρει για το νέο του ταξίδι, στο εσωτερικό του MSC Grandiosa θα πραγματοποιηθεί προσεκτική απολύμανση.  Παράλληλα, σε ό,τι αφορά στους ασθενείς με Covid-19 που νοσηλεύονται σε ΜΕΘ της Ιταλίας, οι αναισθησιολόγοι της χώρας έκαναν σήμερα γνωστά νέα στατιστικά στοιχεία: επτά στους δέκα ασθενείς είναι αντιεμβολιαστές, ενώ πέντε στους δέκα είναι και αρνητές. Αμφισβητούν, δηλαδή, την ίδια την ύπαρξη του ιού και τη χρησιμότητα κάθε αγωγής. Οι περισσότεροι εισάγονται στις μονάδες εντατικής θεραπείας της χώρας σε πολύ σοβαρή κατάσταση, διότι ακόμη και επί σειρά εβδομάδων, δεν λαμβάνουν καμία αποτελεσματική θεραπεία. Οι ιταλοί αναισθησιολόγοι τονίζουν ότι «δεν είχε συμβεί ποτέ άλλοτε στο παρελθόν, ασθενείς οι οποίοι εισάγονται στις ΜΕΘ, να αρνούνται να δεχθούν έναν απλό ορό, μηχανική υποστήριξη της αναπνοής ή αιμοκάθαρση, έστω και αν γνωρίζουν ότι μπορεί να υποστούν καρδιακή προσβολή και να χάσουν την ζωή τους».    .  "
newsit.gr,https://www.newsit.gr/ellada/koronoios-eksadaktylos-osoi-epireasan-anthropous-enantion-tou-emvoliasmou-na-koitaxtoun-ston-kathrefti/3439688/,Κοσμος,Κορονοϊός – Εξαδάκτυλος: «Όσοι επηρέασαν ανθρώπους εναντίον του εμβολιασμού να κοιταχτούν στον καθρέφτη»,2022-01-02T21:07:59+02:00,,"NewsIT Ελλαδα Κορονοιος – Εξαδακτυλος: «Οσοι επηρεασαν ανθρωπους εναντιον του εμβολιασμου να κοιταχτουν στον καθρεφτη» Δεν «μάσησε» τα λόγια του ο Πρόεδρος του Πανελλήνιου Ιατρικού Συλλόγου, όταν ρωτήθηκε για τους αντιεμβολιαστές, που κατάφεραν να πείσουν άλλους ανθρώπους να μην εμβολιαστούν.  Μιλώντας στον Alpha, o Αθανάσιος Εξαδάκτυλος εκτίμησε καταρχάς ότι ότι «ανεμβολίαστοι των άνω των 50, είναι οι άνθρωποι που θα αντιμετωπίσουν προβλήματα. Εκεί περιμένουμε να έχουμε βαριές νοσήσεις αν θα έχουμε» με την μετάλλαξη «Όμικρον».  Σε ερώτηση για τους ανθρώπους που επηρέασαν άλλους πολίτες να μην εμβολιαστούν, ο ίδιος είπε: «Όσοι επηρέασαν αρνητικά ανθρώπους εναντίον του εμβολιασμού, θα πρέπει να κοιτάξουν πολύ καλά στον καθρέφτη. Να πάνε να κοιταχτούν και να κοιτάξουν και μέσα στην ψυχή τους. Γιατί οι άνθρωποι που χάσαμε μέσα στο φθινόπωρο, θα ήταν τελείως διαφορετικοί οι αριθμοί. Χάσαμε πολλούς ανθρώπους αδίκως».     "
newsit.gr,https://www.newsit.gr/athlitika/opados-tis-gouotfornt-katerreyse-stis-eksedres-kai-edose-patima-se-antiemvoliastes/3439294/,Κοσμος,Οπαδός της Γουότφορντ «κατέρρευσε» στις εξέδρες και έδωσε «πάτημα» σε αντιεμβολιαστές,2022-01-01T19:27:10+02:00,,"NewsIT Αθλητικα Οπαδος της Γουοτφορντ «κατερρευσε» στις εξεδρες και εδωσε «πατημα» σε αντιεμβολιαστες Το παιχνίδι της Γουότφορντ με την Άρσεναλ διεκόπη για λίγα λεπτά, μετά από ένα περιστατικό στην κερκίδα των γηπεδούχων, με έναν οπαδό να χρειάζεται άμεσα ιατρική περίθαλψη. Ο φίλαθλος των “σφηκών” φέρεται να αντιμετώπισε πρόβλημα με την καρδιά του και ακόμη δεν έχουν γίνει γνωστές περισσότερες λεπτομέρειες, αλλά το συμβάν φαίνεται ότι έδωσε “πάτημα” για τους αντιεμβολιαστές στην Αγγλία.  Μία σειρά από αναρτήσεις στα social media σημειώνουν ότι υπήρξαν αρκετά τέτοια γεγονότα τον τελευταίο καιρό στα βρετανικά γήπεδα και τα συνδέουν με το εμβόλιο για τον κορονοϊό, παρότι τίποτα τέτοιο δεν προκύπτει από τους γιατρούς που κούραραν τους ασθενείς.   Hope the fan at the Watford game is okay after collapsing and needing emergency medical attention.Happening far too much these days. #WATTOT  Another fan collapsing at the Watford Spurs game, I’ve said it numerous times it’s not a coincidence since this vaccine has come in Athletes & fans have had issues! say what you want but the reality is it is happening frequently since the vaccine! I hope the fan is okay! #WATTOT  1st day of the year and a fan needs medical attention at the Watford vs Spurs game. Open your eyes FFS.  Oh look another football fan collapsed at the Watford/Spurs game.. wonder why eh? Maybe it’s that “Flurona”? 🙄🤡   "
newsit.gr,https://www.newsit.gr/kosmos/koronoios-gallia-epidromi-apo-antiemvoliastes-sto-spiti-vouleyti-tou-emanouel-makron/3438268/,Κοσμος,Κορονοϊός – Γαλλία: Επιδρομή από αντιεμβολιαστές στο σπίτι βουλευτή του Εμανουέλ Μακρόν,2021-12-30T15:07:30+02:00,,"NewsIT Κοσμος Αντιεμβολιαστες εβαλαν φωτια στο σπιτι βουλευτη του Μακρον - «Κατω η Δικτατορια» Στόχος αντιεμβολιαστών έγινε στη Γαλλία η κατοικία ενός βουλευτή του κυβερνώντος κόμματος του Προέδρου Εμανουέλ Μακρόν. Η κυβέρνηση ετοιμάζεται να αυστηροποιήσει τη νομοθεσία που αφορά τον εμβολιασμό για τον κορονοϊό. Οι αντιεμβολιαστές πυρπόλησαν το σπίτι του βουλευτή του γαλλικού κυβερνώντος κόμματος, την ώρα που προωθείται αυστηροποίηση του πλαισίου για τον εμβολιασμό κατά της COVID-19 εν μέσω ραγδαίας αύξησης των κρουσμάτων κορονοϊού.  Στο Σαμπλί, βόρεια του Παρισιού, έγινε στόχος τη νύχτα της Τρίτης (28.12.2021) προς Τετάρτη (29.12.2021) το σπίτι του Πασκάλ Μπουά, ενός βουλευτή του κυβερνώντος κόμματος LREM του προέδρου Εμανουέλ Μακρόν με το αυτοκίνητό του και το γκαράζ του να πυρπολούνται και με φράσεις όπως «Ψήφισε Όχι» να γράφονται με σπρέι στους τοίχους γύρω από το σπίτι του. «Τέτοιες εγκληματικές ενέργειες εκφοβισμού είναι ανεπίτρεπτες σε μια δημοκρατία», έγραψε την Πέμπτη (30.12.2021) στο Twitter ο υπουργός Εσωτερικών, Ζεράλντ Νταρμαμέν, προσθέτοντας ότι η αστυνομία ξεκίνησε έρευνα για το περιστατικό.  Παρόμοιες φράσεις γράφτηκαν πρόσφατα με σπρέι στον τοίχο των γραφείων της βουλευτή του LREM, Καρόλ Μπιρό – Μπονάρ, στη Νοϊγιόν, βορειότερα του Παρισιού. «Είναι ανησυχητικό ότι κάποιοι άνθρωποι λένε ότι τα μέτρα για την αντιμετώπιση της πανδημίας κάνουν τη Γαλλία να μοιάζει με δικτατορία. Θα πρέπει να πάνε να δουν σε κάποιες άλλες χώρες και να σκεφτούν την κατάσταση στα νοσοκομεία, όπου οι περισσότεροι από τους ασθενείς με COVID είναι ανεμβολίαστοι», σχολίασε ο Νταρμαμέν. Αντιμέτωπη με μια έκρηξη νέων κρουσμάτων κορονοϊού, και με έναν αριθμό ρεκόρ που ξεπέρασε τα 208.000 νέα κρούσματα την Τετάρτη (29.12.2021), η κυβέρνηση Μακρόν επέβαλε στους πολίτες να επιδεικνύουν πιστοποιητικό εμβολιασμού για να εισέρχονται σε πολλούς δημόσιους χώρους από τις 15 Ιανουαρίου. Μέχρι σήμερα αρκούσε η επίδειξη αρνητικού διαγνωστικού τεστ για την είσοδο σε μπαρ, κινηματογράφους και τρένα.      "
newsit.gr,https://www.newsit.gr/kosmos/to-2021-feygei-poia-gegonota-simadepsan-ton-kosmo/3436980/,Κοσμος,Το 2021 φεύγει – Ποια γεγονότα σημάδεψαν τον κόσμο,2021-12-28T14:36:13+02:00,,"NewsIT Κοσμος Το 2021 φευγει – Ποια γεγονοτα σημαδεψαν τον κοσμο Το 2021 θα μας αποχαιρετήσει σε λίγα εικοσιτετράωρα και στον κόσμο σημειώθηκαν γεγονότα τα οποία παρέμειναν χαραγμένα στη μνήμη των πολιτών του πλανήτη. Πανδημία της COVID-19 και εμβόλια, εισβολή στο Καπιτώλιο από υποστηρικτές του απερχόμενου τότε προέδρου των ΗΠΑ Ντόναλντ Τραμπ, επάνοδος των Ταλιμπάν στην εξουσία και εσπευσμένη αποχώρηση των Αμερικανών από το Αφγανιστάν, όλο και πιο ανησυχητικές εκθέσεις για τις κλιματικές αλλαγές. Ακολουθούν τα κύρια γεγονότα του 2021 στον κόσμο.  Παρά τις ελπίδες που γέννησε η ανάπτυξη εμβολίων κατά της COVID-19, η πανδημία προκάλεσε περισσότερους θανάτους παγκοσμίως το 2021 (3,3 εκατομμύρια στα τέλη Νοεμβρίου), ανεβάζοντας τον συνολικό επίσημο αριθμό των νεκρών –ο οποίος είναι σε μεγάλο βαθμό υποτιμημένος σύμφωνα με τον Παγκόσμιο Οργανισμό Υγείας (ΠΟΥ)– σε περισσότερα από 5 εκατομμύρια, κυρίως λόγω του πιο μεταδοτικού παραλλαγμένου στελέχους Δέλτα του νέου κορονοϊού. Παρά την αποστολή εμπειρογνωμόνων από τον ΠΟΥ στην Κίνα, η προέλευση του νέου κορονοϊού εξακολουθεί να μην έχει εξιχνιαστεί. Τα περίπου είκοσι εμβόλια που έλαβαν έγκριση από τους μεν ή τους δε σε όλον τον κόσμο επέτρεψαν να χορηγηθούν περισσότερες από 7,8 δισεκατομμύρια δόσεις, με καταφανείς ανισότητες στην πρόσβαση μεταξύ φτωχών και πλούσιων χωρών, και όχι χωρίς αντίσταση από τους αντιεμβολιαστές.   Ο κόσμος γνώρισε εκ νέου καραντίνες και νέα lockdown, ιδιαιτέρως μακρά στις κύριες πόλεις της Αυστραλίας. Τα σύνορα ξανάνοιξαν εν μέρει. Τον Ιούλιο μπόρεσαν να διεξαχθούν οι Ολυμπιακοί Αγώνες του Τόκιο, με έναν χρόνο καθυστέρηση και σχεδόν κεκλεισμένων των θυρών. Από το φθινόπωρο, η Ευρώπη αντιμετωπίζει μια αναζωπύρωση της πανδημίας, που προκαλεί νέους περιορισμούς και αμφισβητήσεις. Επιτυχημένες κλινικές δοκιμές φαρμάκων κατά της COVID-19 γέννησαν νέες ελπίδες, οι οποίες επισκιάστηκαν ωστόσο από την εμφάνιση του νέου παραλλαγμένου στελέχους Όμικρον του νέου κορονοϊού, το οποίο εντοπίστηκε αρχικά στη Νότια Αφρική και το οποίο φέρει πολλές μεταλλάξεις και είναι ενδεχομένως πολύ μεταδοτικό. Στις 6 Ιανουαρίου του 2021, εκατοντάδες υποστηρικτές του απερχόμενου προέδρου Ντόναλντ Τραμπ εισβάλλουν στην έδρα του αμερικανικού Κογκρέσου, θέλοντας να εμποδίσουν τα μέλη του να επικυρώσουν τη νίκη του Δημοκρατικού Τζο Μπάιντεν στις προεδρικές εκλογές του Νοεμβρίου. Οι σκηνές χάους που ακολουθούν προκαλούν αναστάτωση σε όλον τον κόσμο. Πέντε άνθρωποι χάνουν τη ζωή τους κατά τη διάρκεια ή λίγο μετά την επίθεση, μεταξύ των οποίων ένας αστυνομικός και μια διαδηλώτρια, η οποία σκοτώθηκε από τα πυρά αστυνομικού της φρουράς του Καπιτωλίου.  Ο Ντόναλντ Τραμπ εξορίζεται από το Twitter, το Facebook και το YouTube, τα οποία τον κατηγορούν ότι χρησιμοποίησε τις πλατφόρμες τους για να υποκινήσει τους υποστηρικτές του στη βία πριν από την επίθεση. Στις 20 Ιανουαρίου, ο Τζο Μπάιντεν ορκίζεται, με τον προκάτοχό του να μην είναι παρών στην τελετή ορκωμοσίας, καθώς αρνείται να αποδεχθεί την ήττα του. Κατηγορούμενος από την Βουλή των Αντιπροσώπων για “υποκίνηση σε ανταρσία” στην επίθεση στο Καπιτώλιο, ο Ντόναλντ Τραμπ αθωώνεται από τη Γερουσία τον Φεβρουάριο έπειτα από μια δεύτερη διαδικασία παραπομπής του. Στις 17 Ιανουαρίου, ο αντιπολιτευόμενος και ακτιβιστής κατά της διαφθοράς Αλεξέι Ναβάλνι συλλαμβάνεται κατά την επιστροφή του στη Ρωσία μετά την ανάρρωσή του για πέντε μήνες στη Γερμανία έπειτα από τη δηλητηρίασή του, για την οποία κατηγορεί τον Ρώσο πρόεδρο Βλαντίμιρ Πούτιν και τις μυστικές του υπηρεσίες. Τον Φεβρουάριο, ο Αλεξέι Ναβάλνι, που αποτελεί στόχο πολλών δικαστικών διαδικασιών, καταδικάζεται σε φυλάκιση δυόμιση ετών για υπόθεση απάτης που χρονολογείται από το 2014, για την οποία ο ίδιος καταγγέλλει ότι είναι πολιτικά υποκινούμενη.  Οι οργανώσεις του, οι οποίες έχουν χαρακτηριστεί “εξτρεμιστικές” από την δικαιοσύνη, εντάσσονται τον Αύγουστο στον κατάλογο των οργανώσεων που απαγορεύονται στην Ρωσία. Την 1η Φεβρουαρίου στη Μιανμάρ, ο στρατός συλλαμβάνει την επικεφαλής της πολιτικής κυβέρνησης Αούνγκ Σαν Σου Τσι, η οποία τίθεται σε κατ’οίκον περιορισμό, δίνοντας τέλος σε μια δημοκρατική παρένθεση δέκα ετών έπειτα από σχεδόν μισό αιώνα στρατιωτικού καθεστώτος. Το πραξικόπημα αυτό προκαλεί διαδηλώσεις που καταστέλλονται βίαια: περισσότεροι από 1.100 πολίτες χάνουν τη ζωή τους και χιλιάδες αντιφρονούντες φυλακίζονται.  Η Αούνγκ Σαν Σου Τσι αποτελεί αντικείμενο πολλών διώξεων και κινδυνεύει να καταδικαστεί σε δεκαετίες στη φυλακή. Στο Τσαντ, ο στρατηγός Μαχάματ Ντεμπί ανακηρύσσεται από τον στρατό αρχηγός του κράτους στις 20 Απριλίου, την επομένη του θανάτου του πατέρα του, στρατάρχη Ιντρίς Ντεμπί Ίτνο, ο οποίος υπέκυψε στα τραύματα που είχε υποστεί στη μάχη έπειτα από 30 χρόνια στην εξουσία. Στο Μαλί γίνεται στις 24 Μαΐου δεύτερο στρατιωτικό πραξικόπημα σε 10 μήνες, καθιερώνοντας τον συνταγματάρχη Ασιμί Γκοϊτά ως μεταβατικό πρόεδρο. Στην Τυνησία, έπειτα από μήνες πολιτικού αδιεξόδου, ο πρόεδρος Καΐς Σάγεντ αναλαμβάνει πλήρη καθήκοντα στις 25 Ιουλίου. Στη Γουινέα, ο πρόεδρος Αλφά Κοντέ ανατρέπεται στις 5 Σεπτεμβρίου από στρατιωτικό πραξικόπημα. Στο Σουδάν, μια συμφωνία επαναφέρει στις 21 Νοεμβρίου στον πρωθυπουργικό θώκο τον πολιτικό Αμπντάλα Χάμντοκ, ενισχύοντας παράλληλα τον έλεγχο του στρατού μετά το στρατιωτικό πραξικόπημα της 25ης Οκτωβρίου. Οι διαδηλώσεις κατά του στρατού συνεχίζονται καθώς η χώρα είχε ξεκινήσει μετάβαση προς μια πολιτική εξουσία μετά την ανατροπή του δικτάτορα Όμαρ Αλ Μπασίρ το 2019. Σε δεκάδες ανέρχονται οι νεκροί από την καταστολή των διαδηλώσεων. Στις 3 Μαΐου, συγκρούσεις ξεσπούν στην κατεχόμενη Ανατολική Ιερουσαλήμ, στο περιθώριο διαδήλωσης υποστήριξης των οικογενειών Παλαιστινίων που απειλούνταν με έξωση προς όφελος ισραηλινών εποίκων. Στη συνέχεια ξεσπούν συγκρούσεις ανάμεσα σε Παλαιστίνιους και ισραηλινές δυνάμεις στην Πλατεία των Τεμενών, όπως και στην κατεχόμενη Δυτική Όχθη.  Η Χαμάς, η οποία βρίσκεται στην εξουσία στην Λωρίδα της Γάζας, εξαπολύει από τις 10 Μαΐου ρουκέτες προς το Ισραήλ, το οποίο απαντά, με αποτέλεσμα να ξεσπάσει πόλεμος 11 ημερών ανάμεσα στα δύο στρατόπεδα. Σε 260 ανέρχονται οι Παλαιστίνιοι που χάνουν τη ζωή τους στην Λωρίδα της Γάζας, σύμφωνα με τις τοπικές αρχές. Στο Ισραήλ οι νεκροί από τις ρουκέτες που ρίφθηκαν είναι 13, σύμφωνα με τον στρατό. Στις 13 Ιουνίου, το Ισραήλ αποκτά νέα κυβέρνηση, υπό τον επικεφαλής της εθνικιστικής δεξιάς Ναφτάλι Μπένετ, σύμμαχο του κεντρώου Γιαΐρ Λαπίντ στο πλαίσιο ενός συνασπισμού που δίνει τέλος σε 12 χρόνια διακυβέρνησης της χώρας από τον Μπενιαμίν Νετανιάχου. Η Βρετανία, η οποία εγκατέλειψε την 1η Ιανουαρίου την ενιαία ευρωπαϊκή αγορά, αντιμετωπίζει έλλειψη εργατικού δυναμικού, κυρίως στον τομέα των οδικών μεταφορών, η οποία επιδεινώνεται από τον Ιούνιο, προκαλώντας ελλείψεις στα σουπερμάρκετ, τις παμπ ή τη διανομή καυσίμων. Το Brexit δημιουργεί επίσης εντάσεις στη Βόρεια Ιρλανδία, όπως και μεταξύ της Βρετανίας και των γειτόνων της, ιδιαίτερα τη Γαλλία, στο ζήτημα της αλιείας ή αυτό των μεταναστών.  Στη Γερμανία, η καγκελάριος Άνγκελα Μέρκελ αποχωρεί έπειτα από 16 χρόνια στην εξουσία. Η αποχώρησή της προκαλεί φόβο κενού στους κόλπους της ΕΕ. Ο Όλαφ Σολτς, επικεφαλής της εκλογικής λίστας των Σοσιαλδημοκρατών, συνασπίζεται με τους Πράσινους και τους Ελεύθερους Δημοκράτες και την διαδέχεται πριν από τα Χριστούγεννα.  Τον Οκτώβριο, το Συνταγματικό Δικαστήριο της Πολωνίας κηρύσσει ορισμένα άρθρα ευρωπαϊκών συνθηκών ασύμβατα με το εθνικό Σύνταγμα και τον Νοέμβριο το Συνταγματικό Δικαστήριο κρίνει ότι η Ευρωπαϊκή Σύμβαση Δικαιωμάτων του Ανθρώπου είναι εν μέρει ασύμβατη με το Σύνταγμα της χώρας. Οι Ευρωπαίοι το εκλαμβάνουν ως μια άνευ προηγουμένου επίθεση στην υπεροχή του δικαίου της ΕΕ. Διαρκής υπερθέρμανση του πλανήτη άνω του επιθυμητού ορίου του 1,5 βαθμού Κελσίου, το οποίο έχει οριστεί από την συμφωνία του Παρισιού για το Κλίμα, θα είχε «μη αναστρέψιμες επιπτώσεις στα ανθρώπινα και οικολογικά συστήματα», προειδοποιούν σε προσχέδιο έκθεσής τους ειδικοί του ΟΗΕ για το κλίμα, αντίγραφο της οποίας εξασφάλισε τον Ιούνιο το AFP. Τα ακραία κλιματικά φαινόμενα πολλαπλασιάζονται: τέλη Ιουνίου, «θόλος ζέστης» προκαλεί δεκάδες θανάτους στον Καναδά (έως 49,6 βαθμοί Κελσίου) και στην αμερικανική Δύση.  Η Γερμανία και το Βέλγιο πλήττονται από καταστροφικές πλημμύρες (περισσότεροι από 200 νεκροί, ζημιές δισεκατομμυρίων ευρώ) τον Ιούλιο, τον πιο ζεστό μήνα που καταγράφηκε ποτέ στη Γη, σύμφωνα με αμερικανική επιστημονική υπηρεσία. Τον Αύγουστο, θερμοκρασίες ρεκόρ τροφοδοτούν τις πυρκαγιές στην Τουρκία, την Ελλάδα, την Ισπανία και την Αλγερία. Η Καλιφόρνια αντιμετωπίζει επίσης τεράστια δασική πυρκαγιά. Η Μαδαγασκάρη γνωρίζει για πρώτη φορά πείνα που οφείλεται, σύμφωνα με τον ΟΗΕ, στις κλιματικές αλλαγές. Τον Νοέμβριο η διεθνής διάσκεψη του ΟΗΕ για το κλίμα COP26 υιοθετεί συμφωνία για να επιταχύνει τον αγώνα κατά των κλιματικών αλλαγών. Ωστόσο το “Σύμφωνο της Γλασκώβης” δεν εξασφαλίζει τον σεβασμό των στόχων της συμφωνίας του Παρισιού και δεν ανταποκρίνεται στα αιτήματα για βοήθεια των φτωχών χωρών. Στις 15 Αυγούστου, οι Ταλιμπάν εισβάλλουν στην Καμπούλ χωρίς να αντιμετωπίσουν αντίσταση, έπειτα από μια επίθεση-αστραπή που ξεκίνησαν τον Μάιο επωφελούμενοι από την έναρξη της αποχώρησης των αμερικανικών δυνάμεων και αυτών του ΝΑΤΟ από το Αφγανιστάν, είκοσι χρόνια μετά την εκδίωξή τους από την εξουσία από διεθνή συνασπισμό υπό τις ΗΠΑ. Γιγαντιαία αερογέφυρα δημιουργείται εκτάκτως στην Καμπούλ για να απομακρυνθούν χιλιάδες Αμερικανοί και Αφγανοί που είχαν συνεργαστεί με τις ΗΠΑ.  Στις 31, την επομένη της αποχώρησης των τελευταίων Αμερικανών στρατιωτών, ο Αμερικανός πρόεδρος Τζο Μπάιντεν υπερασπίζεται την απόφασή του να τερματίσει τον πιο μακροχρόνιο πόλεμο των ΗΠΑ, παρά την έντονη κριτική για τις επιχειρήσεις απομάκρυνσης. Η χώρα, η οποία δεινοπαθεί, αντιμετωπίζει κρίση ασφάλειας εξαιτίας της δραστηριότητας τζιχαντιστικών οργανώσεων, ιδιαίτερα αιματηρές επιθέσεις από το Ισλαμικό Κράτος – Χορασάν (EI-K). Αντιμέτωπη με το φάσμα μιας ανθρωπιστικής τραγωδίας, η διεθνής κοινότητα διερωτάται για τη θέση που πρέπει να υιοθετήσει απέναντι στην κυβέρνηση των Ταλιμπάν, πόσο μάλλον που αυτοί δεν έχουν δεσμευτεί, κυρίως όσον αφορά τον σεβασμό των δικαιωμάτων των γυναικών και των μειονοτήτων. Στις 14 Οκτωβρίου, η Χεζμπολάχ κατεβάζει τους υποστηρικτές της και αυτούς του συμμαχικού της κινήματος Αμάλ στους δρόμους της λιβανικής πρωτεύουσας για να αξιώσουν την αντικατάσταση του δικαστή που έχει επιφορτιστεί με την έρευνα για την έκρηξη στο λιμάνι της Βηρυτού το 2020 (περισσότεροι από 210 νεκροί), ο οποίος θέλει να ανακρίνει υψηλόβαθμους αξιωματούχους.  Οι διαδηλωτές δέχονται πυρά, τα οποία πυροδοτούν βίαια επεισόδια στα οποία χάνουν τη ζωή τους 7 άνθρωποι, στην πλειονότητά τους μέλη των δύο σιιτικών οργανώσεων, και αναβιώνουν το φάσμα του εμφυλίου πολέμου (1975-1990). Η Χεζμπολάχ και το Αμάλ επιρρίπτουν την ευθύνη σε ελεύθερους σκοπευτές του χριστιανικού κόμματος των Λιβανικών Δυνάμεων, το οποίο διαψεύδει τις κατηγορίες. Τα βίαια αυτά επεισόδια έρχονται να προστεθούν στην σοβαρή πολιτική, οικονομική και κοινωνική κρίση στην οποία έχει βυθιστεί ο Λίβανος, όπου η πολιτική τάξη κατηγορείται για διαφθορά και ανικανότητα. Τον Νοέμβριο, χιλιάδες μετανάστες, κυρίως από τη Μέση Ανατολή, κατασκηνώνουν υπό χαμηλές θερμοκρασίες κατά μήκος των πολωνικών συνόρων, στην πλευρά της Λευκορωσίας, με την ελπίδα να εισέλθουν στην ΕΕ. Η Δύση κατηγορεί το Μινσκ ότι ενορχηστρώνει από το καλοκαίρι αυτήν την συρροή σε απάντηση στις δυτικές κυρώσεις που επιβλήθηκαν στη Λευκορωσία μετά την καταστολή το 2020 ιστορικού κινήματος της αντιπολίτευσης. Η Λευκορωσία και η Ρωσία, οι οποίες αρνούνται ότι αποτελούν την πηγή της κρίσης, επικρίνουν την ΕΕ που δεν δέχθηκε τους πληθυσμούς αυτούς.  Τουλάχιστον 12 μετανάστες χάνουν τη ζωή τους στις δύο πλευρές των συνόρων, σύμφωνα με ανθρωπιστικές οργανώσεις. Το έτος 2021 σηματοδοτεί ένα σημείο καμπής για τον διαστημικό τουρισμό. Τον Ιούλιο, ο Ρίτσαρντ Μπράνσον ταξιδεύει στο διάστημα με όχημα της δικής του εταιρείας, της Virgin Galactic, στη συνέχεια ο Τζεφ Μπέζος συμμετέχει στην πρώτη επανδρωμένη πτήση της εταιρείας του Blue Origin, η οποία μεταφέρει τον Οκτώβριο τον Ουίλιαμ Σάτνερ, τον κυβερνήτη Κερκ του “Star Trek”.  Τον Σεπτέμβριο, οι τέσσερις πρώτοι διαστημικοί τουρίστες του SpaceX της εταιρείας του Ίλον Μασκ, μένουν τρεις ημέρες στο διάστημα, στην πρώτη αποστολή σε τροχιά στην ιστορία χωρίς επαγγελματία αστροναύτη. Από πλευράς κρατών, το ρομποτικό ρόβερ Perseverance της αμερικανικής διαστημικής υπηρεσίας NASA προσεδαφίζεται στον Άρη τον Φεβρουάριο. Τον Μάιο η Κίνα προσεδαφίζει ένα μικρό τηλεκατευθυνόμενο ρομπότ στον Κόκκινο Πλανήτη. Οι Κινέζοι κατασκευάζουν επίσης από τον Ιούνιο τον δικό τους διαστημικό σταθμό.      "
newsit.gr,https://www.newsit.gr/kosmos/Antiemvoliastes-opadoi-tou-ntonalnt-tramp-diamartyrontai-se-estiatorio-tou-einai-apateonas/3435695/,Κοσμος,Aντιεμβολιαστές οπαδοί του Ντόναλντ Τραμπ διαμαρτύρονται σε εστιατόριό του: «Είναι απατεώνας»,2021-12-25T17:43:37+02:00,,"NewsIT Κοσμος Aντιεμβολιαστες οπαδοι του Ντοναλντ Τραμπ διαμαρτυρονται σε εστιατοριο του: «Ειναι απατεωνας» Το τέρας που τόσα χρόνια έτρεφε ο πρώην πρόεδρος των ΗΠΑ, Ντόναλντ Τραμπ, θα συνεχίσει να τον «καταδιώκει» για χρόνια… Όπως αποκαλύπτει η Daily Mail, πλήθος αντιεμβολιαστών οπαδών του στράφηκε εναντίον του ίδιου έξω από το εστιατόριό του στο Trump Tower. Συγκεκριμένα, εξαγριωμένοι αντιεμβολιαστές οπαδοί του Ντόναλντ Τραμπ συγκεντρώθηκαν έξω από το Trump Grill στον πύργο Τραμπ στη Νέα Υόρκη και άρχισαν να γιουχάρουν γιατί τους απαγορεύτηκε η είσοδος καθώς ήταν ανεμβολίαστοι.   «Μπορείτε να κάνετε εκατό κρατήσεις και τελικά να μην μπορέσετε να φάτε για λόγους ασφαλείας ή πολυκοσμίας. Δεν αποτελεί συνταγματικό δικαίωμα για όσους έχουν κάνει κράτηση, ότι θα εξυπηρετηθούν κιόλας» ανέφεραν αστυνομικοί που έφτασαν στο σημείο και συνέχισαν: «Ο νόμος λέει πως μόνο με πιστοποιητικό εμβολιασμού μπορείτε να μπείτε σε κλειστό χώρο. Το Σύνταγμα δεν έχει καμία σχέση».  Σημειώνεται πως στη Νέα Υόρκη είναι υποχρεωτικό για άτομα άνω των 5 ετών να δείξουν αποδεικτικό εμβολιασμού για να μπορέσουν να δειπνήσουν, να πιουν καφέ, ποτό ή να ψυχαγωγηθούν σε κλειστό χώρο. «Ο Τραμπ είναι ένας απατεώνας» φώναζαν όλοι μαζί «μας πρόδωσε». Όπως αναφέρει η Daily Mail κανένας από τους συγκεντρωμένους δεν φορούσε μάσκα, ούτε κρατούσαν αποστάσεις ασφαλείας.  Οι αστυνομικοί τους έλεγαν επί ματαίω πως δεν αποτελεί… συνταγματικό δικαίωμα η κράτηση σε εστιατόριο, ωστόσο οι οπαδοί στρέφονταν κατά του Τραμπ.  Αξίζει να σημειωθεί πως πριν λίγες μέρες οπαδοί του Τραμπ τον είχαν γιουχάρει όταν αποκάλυψε ότι έκανε και την τρίτη δόση του εμβολίου κατά του κορονοϊού.  Συγκεκριμένα, όταν ο Τραμπ αποκάλυψε σε ομιλία του στο Ντάλας ότι είναι πλήρως εμβολιασμένος οι συγκεντρωμένοι οπαδοί του άρχισαν τα γιουχαΐσματα με τον Τραμπ να τους κάνει νόημα να σταματήσουν και να τους λέει «Μη! Μη! Μη! Μη! Μη!». Όμως η κίνησή του αυτή είχε ως αποτέλεσμα τα «ου» να πολλαπλασιαστούν.   "
newsit.gr,https://www.newsit.gr/kosmos/mprizit-makron-katafeygei-sti-dikaiosyni-gia-ta-fake-news-oti-gennithike-antras/3434057/,Κοσμος,Μπριζίτ Μακρόν: Καταφεύγει στη Δικαιοσύνη για τα fake news ότι γεννήθηκε άντρας,2021-12-22T18:37:42+02:00,,"NewsIT Κοσμος Μπριζιτ Μακρον: Καταφευγει στη Δικαιοσυνη για τα fake news οτι γεννηθηκε αντρας Η σύζυγος του Γάλλου προέδρου Εμανουέλ Μακρόν, Μπριζίτ, προσέφυγε στη δικαιοσύνη για διασπορά ψευδών ειδήσεων, με αφορμή τις φήμες που κυκλοφορούν στο διαδίκτυο ότι γεννήθηκε άνδρας, δήλωσε σήμερα ο δικηγόρος της. Υποστηρικτές θεωριών συνωμοσίας, μεταξύ των οποίων και αντιεμβολιαστές και ακροδεξιοί κύκλοι, επιτέθηκαν στην Μπριζίτ Μακρόν σε ιστοτόπους κοινωνικής δικτύωσης έπειτα από ένα δημοσίευμα ακροδεξιού εντύπου, το φθινόπωρο. Σύμφωνα με τις αβάσιμες φήμες, η Μπριζίτ Μακρόν γεννήθηκε άνδρας και ονομαζόταν Ζαν-Μισέλ Τρονιέ. Το Τρονιέ είναι το πατρώνυμο της πρώτης κυρίας της Γαλλίας.  Οι φήμες αυτές κυκλοφορούν σε μια περίοδο που ο σύζυγός της προετοιμάζεται για τις προεδρικές εκλογές της άνοιξης, μολονότι επισήμως δεν έχει ακόμη ανακοινώσει την υποψηφιότητά του. Τις τελευταίες εβδομάδες το χάσταγκ #JeanMichelTrogneux βρίσκεται στις κορυφαίες θέσεις σε δημοφιλία στο Twitter στη Γαλλία. Ο Ζαν Ενοσί, ο δικηγόρος της Μπριζίτ Μακρόν, ανέφερε στο πρακτορείο Reuters ότι έχει κινήσει νομική διαδικασία εναντίον πολλών ατόμων αφού οι ψευδείς ισχυρισμοί κορυφώθηκαν, έπειτα και από την κυκλοφορία ενός βίντεο σε ιστοτόπους κοινωνικής δικτύωσης, στις 10 Δεκεμβρίου. Ο δικηγόρος δεν κατονόμασε τα πρόσωπα εναντίον των οποίων έχουν κινηθεί αυτές οι διαδικασίες, ούτε αν έχει προσφύγει στα αστικά ή τα ποινικά δικαστήρια. Το γραφείο της Μπριζίτ Μακρόν αρνήθηκε να κάνει κάποιο σχόλιο. Ο Εμανουέλ Μακρόν γνώρισε τη σύζυγό του όταν εκείνος ήταν 15 ετών και εκείνη ήταν καθηγήτρια στο σχολείο όπου φοιτούσε.  "
newsit.gr,https://www.newsit.gr/politikh/mploko-stis-diokseis-giatron-kai-nosileyton-apo-arnites-vazei-tropologia/3433780/,Κοσμος,Μπλόκο στις διώξεις γιατρών και νοσηλευτών από αρνητές βάζει τροπολογία,2021-12-22T10:10:55+02:00,,"NewsIT Πολιτικη Μπλοκο στις διωξεις γιατρων και νοσηλευτων απο αρνητες βαζει τροπολογια Ομπρέλα προστασίας σε γιατρούς και νοσηλευτές από την πολιτεία με τροπολογία που κατατέθηκε στην Βουλή.  Η τροπολογία του υπουργείου Υγείας προβλέπει ότι «Η αμέλεια του ιατρικού νοσηλευτικού προσωπικού κατά περίθαλψη νοσηλευόμενων ασθενών πασχόντων από κορονοϊό περιορίζεται αποκλειστικά και πράξεις και παραλείψεις που προδήλως αντιτίθενται στους γενικούς κανόνες της ιατρικής επιστήμης, το ιατρικό πρωτόκολλο για διαχείριση περιστατικών covid-19 και στα υγειονομικού χαρακτήρα μέτρα που εφαρμόζονται Ελληνική Επικράτεια για αντιμετώπιση της.   Με την διάταξη αυτή θωρακίζονται οι γιατροί περαιτέρω σχετικά από σκληρούς αντιεμβολιαστές και αρνητές του κορονοϊού που τους απειλούν ή καταθέτουν εναντίον τους μηνύσεις. Η τροπολογία του Υπουργείου Υγείας, επίσης, περιλαμβάνει σειρά παρατάσεων των συμβάσεων επικουρικού προσωπικού,  υπερωριών καθ’ υπέρβαση του πλαφόν, αλλά και συνεργασιών με ιδιώτες γιατρούς, ιδιωτικές κλινικές και μονάδων ΜΑΦ και ΜΕΘ​.  Ο υπουργός Υγείας, παρουσιάζοντας την τροπολογία στην οποία περιλαμβάνεται η διάταξη περί «ευθύνης των ιατρών», ανέφερε ότι όπως είχε δεσμευτεί η κυβέρνηση καταθέτει την σχετική τροπολογία για να θωρακίσει το ιατρικό προσωπικό επειδή έχει παρατηρηθεί ότι υπάρχουν αβάσιμες αγωγές και μηνύσεις εναντίον τους από ασθενείς και αντιεμβολιαστές. «Προσδιορίζουμε νομικά όχι το ιατρικό λάθος ή τη λάθος διαχείριση αλλά τον όρο της αμέλειας σε πράξεις από κακόβουλες και προδήλως αβάσιμες μηνύσεις και αγωγές σε ιατρούς», τόνισε ο υπουργός Υγείας. Ουσιαστικά, είπε ο κ. Πλεύρης, «νομοθετούμε τη νομολογία που έχει διαμορφωθεί ώστε οι ιατροί της πρώτης γραμμής για τον covid να προστατεύονται για τις αποφάσεις τους να διασωληνώνουν ασθενείς που το αρνούνται ή από απειλές αρνητών εμβολιασμού που τους απειλούν». Ο υπουργός Υγείας κάλεσε όλα τα κόμματα να ψηφίσουν την τροπολογία λέγοντας  πως «εάν σεβόμαστε τους γιατρούς θα πρέπει να τους προστατεύσουμε από αστικές και ποινικές απειλές».​  "
newsit.gr,https://www.newsit.gr/topikes-eidhseis/lesvos-dekades-krousmata-koronoiou-se-mathites-skepseis-gia-mini-lockdown/3433717/,Κοσμος,Λέσβος: Δεκάδες κρούσματα κορονοϊού σε μαθητές – Σκέψεις για μίνι lockdown,2021-12-22T07:22:43+02:00,,"NewsIT Τοπικα Νεα Λεσβος: Δεκαδες κρουσματα κορονοιου σε μαθητες – Σκεψεις για μινι lockdown Δύσκολη είναι η κατάσταση στη Λέσβο, καθώς καθημερινά εντοπίζονται περίπου 70 κρούσματα κορονοϊού. Όπως μετέδωσε το Mega, η διασπορά είναι μεγάλη στα σχολεία, καθώς δεκάδες κρούσματα έχουν βρεθεί σε σχολικές μονάδες. Αξίζει να σημειωθεί, πως σχεδόν οι μισοί κάτοικοι του νησιού παραμένουν ανεμβολίαστοι. Συγκεκριμένα, όπως ανέφερε ο αντιπεριφερειάρχης Λέσβου, Πανάγος Κουφέλος: «Έχουμε αύξηση κρουσμάτων κορονοϊού στη μαθητική κοινότητα. Έχουν νοσήσει 13 παιδιά στην πρωτοβάθμια, άλλα 13 στη δευτεροβάθμια, και σε νηπιαγωγείο έχει βρεθεί θετικό ένα παιδάκι, ενώ έχουν νοσήσει και 3 εκπαιδευτικοί. Συνολικά γύρω στα 500-570 άτομα την εβδομάδα νοσούν από κορονοϊό. Αλλά είναι μικρό το ποσοστό νοσηλείας στο νοσοκομείο».    Ο ίδιος μίλησε και για το αντιεμβολιαστικό κίνημα που «ανθεί» στο νησί λέγοντας χαρακτηριστικά: «Υπάρχουν αρκετοί αντιεμβολιαστές. Κυμαινόμαστε γύρω στο 50—55% στους εμβολιασμούς, ωστόσο με την Όμικρον προσέρχονται αρκετοί να εμβολιαστούν. Το νοσοκομείο ανταπεξέρχεται. Εξετάζεται το μίνι lockdown είμαστε σε επικοινωνία με τον ΕΟΔΥ. Είναι όλα ανοιχτά».  "
newsit.gr,https://www.newsit.gr/topikes-eidhseis/koronoios-volos-arnites-epitethikan-se-giatro-pou-esose-ti-mitera-tous-kai-ekanan-zimies/3432728/,Κοσμος,Κορονοϊός – Βόλος: Αρνητές επιτέθηκαν σε γιατρό που έσωσε τη μητέρα τους και έκαναν ζημιές,2021-12-20T17:46:07+02:00,,"NewsIT Τοπικα Νεα Κορονοιος – Βολος: Αρνητες επιτεθηκαν σε γιατρο που εσωσε τη μητερα τους και εκαναν ζημιες Ακόμη μια απίστευτη καταγγελία αναφορικά με τις πράξεις των αντιεμβολιαστών έρχεται αυτή τη φορά από το Βόλο.  Σύμφωνα με τον Νίκο Χαφτούρα, διευθυντή νευροχειρουργικού τμήματος νοσοκομείου Βόλου και πρόεδρο Νοσοκομειακών Ιατρών Μαγνησίας, το βράδυ του περασμένου Σαββάτου, αρνητές μπούκαραν στην παθολογική πτέρυγα του νοσοκομείου και προπηλάκισαν τον διευθυντή.  Ο λόγος; Ήταν αντίθετοι στη διασωλήνωση μιας γυναίκας της οποίας η κατάσταση ήταν πάρα πολύ σοβαρή. «Η γυναίκα νοσούσε βαριά, θα πέθαινε, ήταν ένα βήμα πριν τον θάνατο. Οι συγγενείς της, αντιεμβολιαστές, απομόνωσαν τον γιατρό, τον προπηλάκισαν, του φέρθηκαν βίαια αντί να του πουν και ευχαριστώ», λέει ο κ. Χαφτούρας.  Ο ίδιος σημειώνει ότι οι αρνητές κατέστρεψαν έναν αναπνευστήρα ενώ προκάλεσαν και άλλες ζημιές. «Γίνε καταγγελία, συνελήφθησαν και την επόμενη μέρα αφέθηκαν ελεύθεροι και έχει προγραμματιστεί δικάσιμος». Ο κ. Χαφτούρας έκανε λόγο για ανάγκη προσωπικού ασφαλείας στα νοσοκομεία, καθώς «κινδυνεύει η σωματική μας ακεραιότητα».   "
newsit.gr,https://www.newsit.gr/ellada/tromos-gia-tin-antiproedro-tou-pis-anna-mastorakou-antiemvoliastes-tin-propilakisan-kai-tin-apeilisan/3432292/,Κοσμος,"Τρόμος για την αντιπρόεδρο του ΠΙΣ, Άννα Μαστοράκου: Αντιεμβολιαστές την προπηλάκισαν και την απείλησαν",2021-12-20T08:21:09+02:00,,"NewsIT Ελλαδα Τρομος για την αντιπροεδρο του ΠΙΣ, Αννα Μαστορακου: Αντιεμβολιαστες την προπηλακισαν και την απειλησαν Καρτέρι έξω από ξενοδοχείο όπου συμμετείχε σε ημερίδα είχαν στήσει αντιεμβολιαστές στην αντιπρόεδρο του Πανελλήνιου Ιατρικού Συλλόγου, Άννα Μαστοράκου. Συνταξιούχος ψυχίατρος ο επικεφαλής τους! «Κάποιος με έπιασε από το μανίκι και άλλοι με εξύβριζαν. Μου έλεγαν ότι είμαι “δολοφόνος”» περιγράφει την επίθεση που δέχτηκε από αντιεμβολιαστές η Άννα Μαστοράκου, που σήμερα (20.12.2021) θα προσφύγει στη Δικαιοσύνη. Εκτός από την επίθεση που δέχτηκε, η αντιπρόεδρος του Πανελλήνιου Ιατρικού Συλλόγου (ΠΙΣ) και πρόεδρος του Ιατρικού Συλλόγου Πατρών, θα καταγγείλει στον εισαγγελέα και τις μεθοδεύσεις και τον τρόπο δράσης αυτών των ατόμων.  Η Άννα Μαστοράκου έχει μπει εδώ και καιρό στο στόχαστρο των αντιεμβολιαστών και συγκεκριμένα από τα τέλη καλοκαιριού, οπότε κατήγγειλε πρώτη την ύπαρξη ομάδας που συνεργάζεται με αντιεμβολιαστές και εκδίδει πλαστά πιστοποιητικά εμβολιασμού. Οι καταγγελίες της οδήγησαν τις αρχές στην εξάρθρωση της γνωστής ομάδας που δρούσε παράνομα στον Παλαμά Καρδίτσας.  Από τότε, η Άννα Μαστοράκου δέχεται διαρκώς πιέσεις από τις ομάδες αυτές να μπει σε διαδικασία δημόσιας απολογίας και «διαλόγου» για τα εμβόλια, στην κεντρική πλατεία της Πάτρας. «Πώς λένε “έλα να μιλήσουμε για το ότι η γη είναι επίπεδη”, τέτοιο διάλογο θέλουν να έχουμε. Εγώ έχω αρνηθεί φυσικά. Εγώ υιοθετώ τη δήλωση του επικεφαλής του Ινστιτούτου Ρόμπερτ Κοχ, ο οποίος είπε το εξής: “Αυτοί οι άνθρωποι οι αρνητές, είναι ιδεολογικά τελειωμένοι. Δεν θα αλλάξουν γνώμη, έχουν πάρει διαζύγιο με την κοινή λογική”. Απλά πράγματα, το πιστεύω. Δεν μπορείς στην ομάδα αυτή να αλλάξεις την άποψή τους», αναφέρει η κα Μαστοράκου, μιλώντας στο  . Η άρνησή της να “απολογηθεί” για την αξία των εμβολίων οδήγησε τα άτομα αυτά, να της στήσουν “καρτέρι” στην είσοδο ξενοδοχείου, όπου διεξαγόταν κοινή ημερίδα του Ιατρικού Συλλόγου Πατρών με την περιφέρεια Δυτικής Ελλάδας και την 6 ΥΠΕ για την αξία και την αναγκαιότητα του εμβολιασμού. Κατά τη έξοδό της, ομάδα ατόμων την πλησίασε και την πίεσε να παραλάβει ψήφισμα, που περιείχε “επιχειρήματα” για τα εμβόλια, ότι περιέχουν “δηλητήριο”. Η ίδια αρνήθηκε και τότε την περικύκλωσαν και δεν της επέτρεπαν την έξοδο. Στη συνέχεια την ακολούθησαν στο parking με επιθετικές διαθέσεις, λέγοντάς της, πως δολοφονείται κόσμος με τα εμβόλια. «Κάποιος με έπιασε από το μανίκι και άλλοι με εξύβριζαν. Μου έλεγαν ότι είμαι “δολοφόνος” και “δηλητηριάζεις τα παιδιά μας”, “ντροπή σου” και γύρω μου φώναζαν συνθήματα, όπως “εμβόλιο ίσον θάνατος”», αναφέρει η αντιπρόεδρος του ΠΙΣ. Τις πράξεις εκφοβισμού και τις λεκτικές επιθέσεις απέναντι στην κα Άννα Μαστοράκου, καταδίκασε και ο πρόεδρος του Πανελλήνιου Ιατρικού Συλλόγου, Αθανάσιος Εξαδάκτυλος. «Μίλησα με την κυρία Μαστοράκου. Το επεισόδιο είναι απολύτως καταδικαστέο. Πρακτικά δείχνει την αποθράσυνση αυτών των ανθρώπων, αλλά και έναν στρεβλό τρόπο να τραβήξουν πάνω τους τα φώτα της δημοσιότητας. Το επεισόδιο ήταν κατά βάση φραστικό, αλλά η έκφραση της απειλής ήταν σαφής. Κι όταν εκφράζεται απειλή από μια ομάδα ατόμων, απέναντι σε μια γυναίκα η οποία είναι και μόνη τη συγκεκριμένη χρονική στιγμή, αντιλαμβάνεστε ότι αυτό έχει χαρακτηριστικά εκφοβισμού σε πολύ μεγάλο βαθμό και βεβαίως έχει μέσα του και έναν κίνδυνο. Δεν ήταν ένα ακίνδυνο επεισόδιο», σημειώνει ο κ. Εξαδάκτυλος σε δηλώσεις του στο  . Επικεφαλής της ομάδας των αντιεμβολιαστών στην Πάτρα είναι ένας συνταξιούχος ψυχίατρος. Κανείς δεν γνωρίζει, ωστόσο, σύμφωνα με την κα Μαστοράκου, με ποια από τις γνωστές ή άγνωστες ομάδες των αντιεμβολιαστών συνδέεται η συγκεκριμένη ομάδα. «Της ομάδας φαίνεται να ηγείται κάποιος συνταξιούχος ψυχίατρος, όμως, δεν γνωρίζουμε τη φύση της ομάδας και με ποιους διασυνδέεται. Δεν ξέρουμε αν δηλαδή έχει να κάνει με τους Θεματοφύλακες ή με όποιους άλλους από τις άλλες ομάδες. Ωστόσο, προσπαθούν να δημιουργήσουν μια εικόνα στρεβλή για τον εμβολιασμό. Όποιος άνθρωπος έχει ένα υγειονομικό συμβάν μετά τον εμβολιασμό, προσπαθούν να πείσουν ότι φταίει το εμβόλιο», τονίζει η κα Μαστοράκου. Με την ίδια ευκολία διασπείρουν ψευδείς πληροφορίες για πολίτες της περιοχής που δίνουν μάχη στα νοσοκομεία και στις ΜΕΘ, ότι δήθεν είναι εμβολιασμένοι με δύο δόσεις και πεθαίνουν, για να πείσουν ότι τα εμβόλια είναι αναποτελεσματικά. «Δημιουργούν ένα σύννεφο συγκεχυμένων πληροφοριών ότι δήθεν ο άνθρωπος πεθαίνει, κι ότι μας κρύβουν την αλήθεια για τα εμβόλια, ενώ δεν συμβαίνει αυτό. Άνθρωποι εμβολιασμένοι υπάρχουν που έχουν εισαχθεί στο νοσοκομείο, αλλά έχουν επανέλθει και έχουν πάρει εξιτήριο», τονίζει η ίδια. Με τον τρόπο αυτό οι «ηγέτες» των αντιεμβολιαστών, προσπαθούν να σπείρουν τον φόβο στους πολίτες να μην εμβολιαστούν και αυτή η μεθόδευση έχει παρασύρει μέχρι σήμερα πολύ κόσμο με ολέθριες συνέπειες για κάποιους από αυτούς», λέει η κα Μαστοράκου. «Τους εμφυτεύουν την έννοια της “άρνησης” να αρνούνται τα πάντα. Ταλαιπωρούνται και οι γιατροί στα νοσοκομεία, δεν έχουν στοχοποιήσει μόνο εμένα. Σε κάποιους που τους ανακοινώνουν ότι έχουν Covid, το αμφισβητούν και δεν το δέχονται ότι έχουν Covid και ζητούν έξτρα εξετάσεις», αναφέρει. Η διασπορά ψευδών πληροφοριών φτάνει και στις θεωρίες συνωμοσίας: «Θεωρούν ότι υπάρχει συνωμοσία για να φαίνεται τα νούμερα ψηλά της πανδημίας για να γίνονται περισσότεροι εμβολιασμοί, γιατί όλοι όπως λένε, και οι δημοσιογράφοι και οι γιατροί έχουμε “οικονομήσει” από τις εταιρείες. Και όλα αυτά δημιουργούν μια πρότυπη συμπεριφορά, που έχει ανάμεικτα στοιχεία: θρησκευτικά, πολιτικά, περιθωριακά στοιχεία, ένα μείγμα εν πάση περιπτώσει που έχει δογματική αντίληψη. Και δεν αλλάζει», καταλήγει η κα Μαστοράκου. Πολιτικά ακραία στοιχεία, άνθρωποι που επιδιώκουν ένα δεκάλεπτο δημοσιότητας και ψυχικά ασταθή άτομα που βιώνουν ακραίους και αδικαιολόγητους φόβους, αποτελούν τον κορμό των αντιεμβολιαστών, όπως σκιαγραφεί το προφίλ τους στο   ο πρόεδρος του ΠΙΣ, Αθανάσιος Εξαδάκτυλος. «Έχουν πάρει διαζύγιο με τη λογική και ψυχολογικά δεν μπορούν να δεχθούν μια κατάσταση που είναι πρωτόγνωρη, δύσκολη κι σχετίζεται με την υγεία τους. Αυτό είναι κάτι που το γνωρίζουμε σε ορισμένες κατηγορίες ασθενών ότι μπορεί να υπάρχει ως αντίδραση. Εδώ το ζούμε ως φαινόμενο μαζικό. Υπάρχει, όμως, και μια κατηγορία ανθρώπων οι οποίοι ιδιοτελώς πυροδοτούν μια κατάσταση, εξοπλίζοντας άλλους με επιχειρήματα που είναι επιστημονικοφανή καίτοι είναι τελείως ατεκμηρίωτα επιστημονικά. Επιχειρήματα τα οποία δεν μπορούν να τα παραθέσουν ενώπιον της επιστημονικής κοινότητας, αλλά χρησιμοποιούνται για να υποδαυλίζουν μια κατάσταση για διαφόρους ιδιοτελείς λόγους», τονίζει ο ίδιος. Στους “ιδιοτελείς λόγους” που επικαλείται ο πρόεδρος του Πανελλήνιου Ιατρικού Συλλόγου συγκαταλέγονται: η επιδίωξη της δημοσιότητας, αλλά και τα πολιτικά οφέλη: «Τους αντιεμβολιαστές τους έχουν “κολακεύσει” κατά καιρούς διάφορες πλευρές του πολιτικού φάσματος και κάποιες, τους ενισχύουν κατ’ αποκλειστικότητα. Τα πολιτικά άκρα φλερτάρουν κυρίως με τους αντιεμβολιαστές. Αλλά υπάρχουν πολιτικοί χώροι που τους στηρίζουν ευθέως και πολιτικοί χώροι που τους στηρίζουν πλαγίως», εξηγεί ο κ. Εξαδάκτυλος. «Προσωπικά θα πρότεινα -κατά παρέκκλιση των κανόνων- όλους αυτούς που επιθυμούν να τους ξεναγούμε κάθε Κυριακή σε μικρές ομάδες στις Μονάδες Εντατικής για να έρθουν σε επαφή με την πραγματικότητα», καταλήγει. Ρεπορτάζ: Γιάννα Σουλάκη /      "
newsit.gr,https://www.newsit.gr/kosmos/italia-ntou-antiemvoliaston-giatron-se-synantisi-tou-iatrikou-syllogou/3432192/,Κοσμος,Ιταλία: Ντου αντιεμβολιαστών γιατρών σε συνάντηση του Ιατρικού Συλλόγου,2021-12-19T21:52:21+02:00,,"NewsIT Κοσμος Ιταλια: Ντου αντιεμβολιαστων γιατρων σε συναντηση του Ιατρικου Συλλογου Ομάδα αντιεμβολιαστών γιατρών στην Ιταλία εισέβαλε σήμερα Κυριακή (19.12.2021) σε αίθουσα ξενοδοχείου για να διακόψουν συνάντηση του Ιταλικού Ιατρικού Συλλόγου, η οποία βρισκόταν σε εξέλιξη. Οι αντιεμβολιαστές γιατροί διαμαρτυρήθηκαν για την παύση τους από τον Ιατρικό Σύλλογος της Ιταλίας φωνάζοντας, μεταξύ άλλων, «ντροπή» και «φασίστες», με τη συνεδρίαση να διακόπτεται τελικά και τα επεισόδια να λήγουν μετά από παρέμβαση της αστυνομίας.  Παράλληλα, στην Ιταλία καταγράφηκαν 24.259 κρούσματα κορονοϊού και 97 άνθρωποι έχασαν την ζωή τους το τελευταίο 24ωρο. Συνολικά, πραγματοποιήθηκαν 566.300 διαγνωστικά τεστ, το 4,3% από τα οποία προέκυψε θετικό. Στις μονάδες εντατικής θεραπείας της χώρας νοσηλεύονται 966 ασθενείς με Covid-19, ενώ στους νοσοκομειακούς θαλάμους είναι 7.726 οι ασθενείς. Λόγω των κρουσμάτων, η κυβέρνηση του Μάριο Ντράγκι μελετά την υιοθέτηση νέων μέτρων για τον περιορισμό της διασποράς του κορονοϊού. Σύμφωνα με την εφημερίδα Corriere della Sera, μετά τα Χριστούγεννα μπορεί να επιβληθεί η χρήση μάσκας σε ανοικτούς χώρους και η διεξαγωγή τεστ και για τους εμβολιασμένους πολίτες που θέλουν να εισέρχονται σε πολυσύχναστους κλειστούς χώρους.  Μάλιστα, η κυβέρνηση Ντράγκι προσανατολίζεται προς την επιβολή υποχρεωτικού εμβολιασμού και σε νέες κατηγορίες εργαζομένων, αρχίζοντας από όσους εργάζονται σε καταστήματα και υπηρεσίες που είναι σε συνεχή επαφή με το κοινό. Στην ευρύτερη περιφέρεια της Νάπολης, τέλος, απαγορεύθηκε κάθε είδος γιορτής και πάρτι σε κλειστά μαγαζιά, εστιατόρια, ντίσκο. Η απαγόρευση αφορά, ασφαλώς, και το ρεβεγιόν της Πρωτοχρονιάς.      "
newsit.gr,https://www.newsit.gr/topikes-eidhseis/ston-eisaggelea-i-proedros-tou-iatrikou-syllogou-patron-gia-tin-epithesi-apo-antiemvoliastes-me-apokalesan-dolofono/3431918/,Κοσμος,Στον Εισαγγελέα η πρόεδρος του Ιατρικού Συλλόγου Πατρών για την επίθεση από αντιεμβολιαστές – «Με αποκάλεσαν δολοφόνο»,2021-12-19T13:44:11+02:00,,"NewsIT Τοπικα Νεα Στον Εισαγγελεα η προεδρος του Ιατρικου Συλλογου Πατρων για την επιθεση απο αντιεμβολιαστες – «Με αποκαλεσαν δολοφονο» Για τη λεκτική επίθεση που δέχτηκε από ομάδα αντιεμβολιαστών μίλησε στον ΣΚΑΪ η πρόεδρος του Ιατρικού Συλλόγου Πατρών και αντιπρόεδρος του Πανελλήνιου Ιατρικού Συλλόγου, Άννα Μαστοράκου, προαναγγέλλοντας ότι θα προσφύγει στον εισαγγελέα για να διερευνηθεί η δράση της.  Όπως εξήγησε, το πρωί του Σαββάτου (18.12.2021) είχε προγραμματιστεί μια κοινή ημερίδα με την περιφέρεια Δυτικής Ελλάδας και την 6 ΥΠΕ για την αξία και την αναγκαιότητα του εμβολιασμού. Κατά τη διάρκεια της ημερίδας της κοινοποιήθηκε ότι υπάρχει μια ομάδα αντιεμβολιαστών στην είσοδο του ξενοδοχείου που διεξαγόταν η ημερίδα που απαιτούσε να κατέβω κάτω να της επιδώσει ένα ψήφισμα που έλεγε ότι τα εμβόλια περιέχουν δηλητήριο.   «Πράγματι, στο τέλος της ημερίδας κατεβήκαμε με τον Αντιπεριφερειάρχη Υγείας. Δεν ήθελαν κανέναν άλλον, παρά μόνο εμένα να μου επιδείξουν αυτό το έγγραφο, το οποίο αρνήθηκα να παραλάβω και είπα ότι αρμοδίως να το στείλουν στον Ιατρικό Σύλλογο να εξεταστεί. Μου απάντησαν ότι δεν έχω μόνο εγώ δικαίωμα δημόσιου λόγου, αλλά κι εκείνοι και όταν απομακρύνθηκα με αποκάλεσαν δολοφόνο και με κατηγόρησαν ότι δηλητηριάζω τα παιδιά τους», δήλωσε χαρακτηριστικά η κα Μαστοράκου. Μάλιστα, την ακολούθησαν ως το πάρκινγκ, όπου φυσικά επενέβη η ασφάλεια και διέφυγε με ταχύτητα.   Σύμφωνα με την κα Μαστοράκου, ο ηγέτης των αντιεμβολιαστών είναι ένας συνταξιούχος ψυχίατρος, πρώην μέλος του Ιατρικού Συλλόγου Πατρών. «Αυτή η ομάδα προσπαθεί εδώ και καιρό να ενοχοποιήσει το εμβόλιο και να πείσει τους πολίτες ότι υγειονομικά συμβάντα μετά από το εμβόλιο είναι παρενέργειες του, προσπαθούν να κυκλοφορήσουν τη φήμη ότι πεθαίνουν άνθρωποι διπλά εμβολιασμένοι που είναι στο νοσοκομείο, ενώ κάτι τέτοιο δε συμβαίνει», επισήμανε. «Αύριο θα καταφύγω στον εισαγγελέα να καταγραφεί το συμβάν και θα ζητήσω μια προκαταρκτική εξέταση για να διερευνηθεί ποια είναι αυτή η ομάδα και να αποδείξουν ενώπιον της δικαιοσύνης αυτά που λένε, τα οποία είναι απαράδεκτα», σχολίασε.  Μάλιστα, όπως ανέφερε η πρόεδρος του Ιατρικού Συλλόγου Πατρών, η ομάδα αυτή έχει αιτηθεί σε σταθμούς της πόλης να βρεθούν μαζί της στην πλατεία με κόσμο, να αντιπαρατεθούν σε επιστημονικό επίπεδο και να αποδείξουν ότι το εμβόλιο περιέχει δηλητήριο. «Αυτή η ομάδα δε μιλάει ποτέ για τη νόσο Covid, αλλά μόνο για το εμβόλιο. Αλλοιώνουν την πραγματικότητα, διασπείρουν fake news και παρασύρουν κόσμο», κατέληξε η ίδια.    "
newsit.gr,https://www.newsit.gr/politikh/mitsotakis-se-tsipra-gia-ekloges-kai-meleti-tsiodra-lytra-kako-diko-sas-oi-kalpes-thorakisame-esy-kai-meth/3431538/,Κοσμος,Μητσοτάκης σε Τσίπρα για εκλογές και μελέτη Τσιόδρα – Λύτρα: Κακό δικό σας οι κάλπες – Θωρακίσαμε ΕΣΥ και ΜΕΘ,2021-12-18T19:41:25+02:00,,"NewsIT Πολιτικη Μητσοτακης σε Τσιπρα για εκλογες και μελετη Τσιοδρα – Λυτρα: Κακο δικο σας οι καλπες – Θωρακισαμε ΕΣΥ και ΜΕΘ «Μετά από 27 μήνες ο κ. Τσίπρας διέβη τον εκλογικό Ρουβίκωνα και ζήτησε εκλογές. Αν υπάρχει ένας πολιτικός στη χώρα που θα είχε όφελος αν γίνονταν εκλογές, αυτός δεν θα ήσασταν εσείς, αλλά εγώ», είπε ο Πρωθυπουργός Κυριάκος Μητσοτάκης κατά την ομιλία του στη Βουλή για τον νέο προϋπολογισμό, ο οποίος υπερψηφίστηκε. «Αυτούς τους μήνες υπήρξαν ευκαιρίες να προκηρύξω εκλογές, με βεβαιότητα ότι θα μας οδηγούσαν σε καλύτερο αποτέλεσμα από το αποτέλεσμα του Ιουλίου 2019. Αναφέρω ενδεικτικά την περίοδο Μαΐου – Ιουνίου του περασμένου έτους, όταν τα ποσοστά της κυβέρνησης ήταν στρατοσφαιρικά. Δεν το έκανα. Δεν το έκανα, γιατί δεν είμαστε το ίδιο κ. Τσίπρα. Μας χωρίζει μια άβυσσος ευθύνης στις ανάγκες της χώρας. Και προς μια προσέγγιση που επιμένει να βλέπει την κοινωνία υπο το πρίσμα των σκοπιμοτήτων.  Εσείς κ. Τσίπρα ήσασταν αυτός που το 2015, στην περίφημη συνάντηση των πολιτικών αρχηγών, είχατε διαβεβαιώσει τους πολιτικούς αρχηγούς ότι δεν θα κάνετε εκλογές και τις προκηρύξατε αμέσως μετά. Και μετά λέτε ότι εγώ είμαι ψεύτης. Είναι το μεγαλύτερο ανέκδοτο που έχει ακουστεί στην αίθουσα αυτή. Θα ήταν πράγματι μεγάλος πειρασμός να προκήρυσσα σήμερα εκλογές, μόνο και μόνο για να δω τον πανικό στο βλέμμα σας σήμερα» υπογράμμισε. Και συνέχισε: «Όμως ο βασικός λόγος που η χώρα έχει πετύχει αυτά που πέτυχε είναι ότι έχουμε εγγυηθεί εντός και εκτός Ελλάδος την σταθερότητα και πολιτική συνέχεια. Και αυτό μας επιτρέπει να δεχόμαστε επενδύσεις, να διεκδικούμε από τους ευρωπαϊκούς θεσμούς ευνοϊκή μεταχείριση για τα ελληνικά ομόλογα. Αυτή την σταθερότητα έχω ευθύνη να μην την διακινδυνεύσω και δεν θα το κάνω. Δεν μπορώ να μην επισημάνω μια αντίφαση. Από την μια η καταστροφική εικόνα για την πανδημία και την επέλαση της «Όμικρον» και της επιλογής σας να ζητήσετε σήμερα εκλογές, παραγνωρίζοντας το γεγονός ότι η υγειονομική κρίση δεν έχει παρέλθει. Τι είναι αυτό που σας έκανε να αλλάξετε την στρατηγική σας και να κάνετε κάτι που δεν είναι σπουδαίο; Όλες οι αντιπολιτεύσεις εκλογές ζητούν, αλλά αυτές προκηρύσσονται, όταν το επιλέγουν οι κυβερνήσεις».  «Έχω εξήγηση γιατί ζητήσατε σήμερα εκλογές. Το κάνατε όχι γιατί πιστεύετε ότι θα είστε πρώτο κόμμα αλλά γιατί γνωρίζετε ότι όσο περνά ο χρόνος θα είστε 3ο κόμμα. Η αιτία είναι δίπλα σας και οι αναταράξεις στην κεντροαριστερή πολυκατοικία σας προκαλούν φόβο. Θα μείνετε μάλλον λιγότεροι μετά τις εκλογές.  Εκλογές θα γίνουν στην ώρα τους, στο τέλος της 4ετίας, όπως έχω πει πολλές φορές. Δεν αλλάζει η προσέγγισή μου στα ζητήματα θεσμικής συνέχειας και πολιτικής κανονικότητας. Βρήκα ενδιαφέρον και τολμώ να πω προβληματικό μια αναφορά σας στο τέλος ομιλίας σας. Σε κλίμα φόρτισης είπατε ότι «καλώ τις Ελληνίδες και τους Έλληνες να αντισταθούν. Να απαιτήσουν να φύγει η κυβέρνηση ενόχων και να κάνουν το συνταγματικό τους δικαίωμα» Αναρωτιέμαι. Με τους Θεματοφύλακες του Συντάγματος έχετε κάποια σχέση; Τα ίδια λένε και αυτοί. Τις ίδιες ακραίες απόψεις. Είστε για μια ακόμα φορά στο περιθώριο της κοινωνίας», συμπλήρωσε. Στις εκλογές, τόνισε ο κ.. Μητσοτάκης, οι πολίτες θα εκφραστούν ελεύθερα και θα κάμουν την επιλογή τους και εμείς θα κάνουμε τον απολογισμό μας. «Έως τότε έχω υποχρέωση να διαφυλάξω την σταθερότητα και το πολιτική ομαλότητα. Αν εσείς θέλετε να οδηγήσετε την χώρα σε εξάρσεις και ανωμαλίες, κάντε το . Εσείς θα καταδικαστείτε διπλά από τον ελληνικό λαό». Όσον αφορά στον προϋπολογισμό, ο πρωθυπουργός ξεκαθάρισε ότι «η έγκρισή του ισοδυναμεί με ισχυρή επιβεβαίωση της πολιτικής της κυβέρνησης. Θα αποφύγω να αναφερθώ σε πολιτικές αντιδικίες της επικαιρότητας. Θα απαντήσω στις νέες αθλιότητες του κ. Τσίπρα». «Θα μιλήσουμε εδώ πρωτίστως στους πολίτες για το τι πετύχαμε και τι μπορούμε να πετύχουμε. Ο περσινός προϋπολογισμός προέβλεπε ανάπτυξη 4% και στο 9μηνο καταγράφηκε μεγέθυνση κατά 9,3%. Η δική μας αναθεωρημένη εκτίμηση για 6,9% θα αποδειχθεί συντηρητική», ανέφερε. «Όσοι μιλούσαν πέρυσι για στασιμότητα και ανεργία διαψεύστηκαν. Όσοι έλεγαν όπως ο κ. Τσίπρας ότι είναι αδύνατο να επιτευχθεί η μεγάλη ανάπτυξη διαψεύστηκαν και μαζί σας κατέρρευσε η αντιπολίτευση της καταστροφής. Η κυβέρνηση έπεσε έξω στους υπολογισμούς της κ. Τσίπρα αλλά προς τα επάνω όχι προς τα κάτω». Σύμφωνα με τον πρωθυπουργό, δεν είναι τυχαίο ότι η Ελλάδα αναδεικνύεται πρώτη μεταξύ χωρών Νότου στην οικονομική άμυνα και πρόοδο. Παρά τις απώλειες που έχουμε είμαστε κάτω από τον μέσο όρο της ΕΕ και έχουμε μεγάλη ανάπτυξη, κάτι που όπως σημείωσε δεν έγινε στην Ισπανία. «Αυτές είναι οι πορείες των 2 οικονομιών. Στην μια κυβερνά ένα κεντροδεξιό κόμμα και στην άλλη κυβερνά η κεντροαριστερά. Στην Ελλάδα καλύψαμε όλες τις απώλειες της πανδημίας η Ισπανία υπολείπεται ακόμα 5 μονάδες. Αυτή είναι η εικόνα ανεργίας κ. Τσίπρα. Η Ισπανία ξεκίνησε με ανεργία 14% και εμείς πάνω από 16%. Σήμερα η Ελλάδα έχει χαμηλότερη ανεργία από την Ισπανία. Αυτές οι συγκρίσεις δείχνουν ότι το πώς δαπανά πόρους έχει σημασία. Δικαιώθηκε η πολιτική της κυβέρνησής μας να στηρίξουμε όλες τις θέσεις εργασίας όλων των επιχειρήσεων. Ο κ. Μητσοτάκης αναφέρθηκε στο περιεχόμενο του προϋπολογισμού. «Όπως κ πέρυσι έτσι και φέτος και του χρόνου οι Έλληνες επιβαρύνονται με λιγότερους φόρους και χαμηλότερες εισφορές. Οι Έλληνες πληρώνουν μικρότερο ΕΝΦΙΑ όπως είχαμε δεσμευτεί. Χαμηλότερο ΦΠΑ. Συνολικά έγιναν 57 μειώσεις φόρων για νοικοκυριά και επιχειρήσεις». «Για να μην λέτε κύριοι της αντιπολίτευσης ότι εμείς ντιλάρουμε δήθεν με κάποιους λίγους. Το μόνο ντιλ που κάνουμε είναι με την κοινωνία. Σε αυτούς απολογούμαστε και αυτοί θα μας κρίνουν στο τέλος της τετραετίας. Τα Χριστούγεννα θα βρουν πιο ευάλωτους συμπολίτες μας με διπλάσιο εγγυημένο εισόδημα και έκτακτη ενίσχυση χαμηλοσυνταξιούχων και ατόμων με αναπηρία», σημείωσε. «Είναι απόδειξη ότι η πολιτεία στο πλαίσιο δυνατοτήτων πρώτα και πάνω απ’ όλα μεριμνά για ασθενέστερους. Η μάχη με τις ανισότητες έχει δρόμο. Προτιμώ να υπόσχομαι λιγότερα και τα αποτελέσματα που έρχονται να είναι περισσότερα. Στόχος μας να αυξάνεται το εισόδημα. Δίκαιο μερίδιο στην ανάπτυξη να έχουν όλοι χωρίς να μένει κανείς πίσω. Αυτό πάντα θα το πιστεύω και η μεγάλη παράταξη της ΝΔ πάντα αυτή την πολιτική θα υπηρετεί». «Η αξιοπιστία θα οδηγήσει την χώρα εντός του 2022 έξω από το καθεστώς αυξημένης επιτήρησης. Έχουμε μια μεγάλη ανάκαμψη και πλέον στοχεύουμε στην διατηρήσιμη ανάπτυξη», σημείωσε. Ο πρωθυπουργός αναφέρθηκε στα δύο πρόσθετα εμπόδια που υπάρχουν σε όλον τον κόσμο. Το ένα αφορά στην εμφάνιση της μετάλλαξης Όμικρον και το δεύτερο τη διεθνή κρίση στην αγορά ενέργειας. Για την πανδημία, ο κ. Μητσοτάκης ανέφερε ότι υπήρξε πρόγραμμα 43 δισ. ευρώ προς το ΕΣΥ και την κοινωνία και πρόσθετες προσλήψεις. «Σήμερα μπροστά στην επίθεση της Όμικρον έχουμε το πρώτο τοίχος άμυνας. Όμως οι πολίτες πρέπει να γνωρίζουν ότι όλα τα στοιχεία που έχουμε για Όμικρον μας λένε ότι μεταδίδεται πολύ πιο γρήγορα. Ελπίζουμε αλλά δεν το ξέρουμε ακόμα η Όμικρον να προκαλεί πιο ήπια συμπτώματα σε σχέση με την Δέλτα. Δεν είμαστε ακόμα σίγουροι. Απέναντι σε αυτό που συμβαίνει έχουμε οικοδομήσει την άμυνα μας. Η πρώτη και μόνη που έχουμε και πιο σημαντική, είναι η 3η δόση εμβολίου σε όλους τους πολίτες. Πρώτοι στην Ευρώπη ανοίξαμε τη δόση στα άτομα άνω των 18 και προσδιορίσαμε ότι το πιστοποιητικό θα λήγει 7 μήνες μετά. Και πρώτοι δώσαμε δυνατότητα 3ης δόσης στους 3 μήνες. Αυτή η πολιτική συνδέεται από αυστηρή επιδημιολογική επιτήρηση», εξήγησε. Παράλληλα, η Ελλάδα εφάρμοσε πρόσθετες προϋποθέσεις εισόδου στην χώρα και για εμβολιασμένους πολίτες κατά διάρκεια Χριστουγέννων. «Πρέπει να καθυστερήσουμε όσο γίνεται την εμφάνιση Όμικρον. Κάθε εβδομάδα που κερδίσουμε είναι σχεδόν 500.000 πρόσθετοι εμβολιασμοί 3ης δόσης. Αυτή τη στιγμή δείχνουν ότι αν κάποιος είναι θωρακισμένος και με 3 δόσεις δεν κινδυνεύει σοβαρά» επισήμανε. «Παράλληλα πρέπει να τηρούμε προστατευτικά μέτρα. Ενθαρρύνω τους συμπολίτες μας να είναι προσεκτικοί στη διασκέδασή τους αυτές τις ημέρες. Οι εμβολιασμένοι να προβαίνουν σε τεστ». Σχόλιο έκανε ο πρωθυπουργός και «για τη σκόνη που σηκώθηκε γύρω από την περιβόητη μελέτη που έκανε ο Σωτήρης Τσιόδας και Θοδωρής Λύτρας. Απάντησε ο καθηγητής επαναλαμβάνοντας το βασικό συμπέρασμα μελέτης, που λέει ότι όσο πιέζεται το ΕΣΥ, αυξάνονται οι απώλειες, ότι το εμβόλιο είναι μοναδική λύση και δυστυχώς το ΕΣΥ είναι δύο ταχυτήτων και απαιτείται διαρκή ενίσχυση. Πρόκειται για δεδομένα τα οποία πρώτος εγώ επικαλούμαι εδώ και πολλούς μήνες. Πολύ νωρίτερα από τη δήθεν την παράδοση της μελέτης Τσιόδρα – Λύτρα στην κυβέρνηση. Όχι στο Μέγαρο Μαξίμου δεν την πήραμε τη μελέτη. Όμως είχαμε συζητήσει». «Για άλλη μια φορά κ. Τσίπρα δεν είστε διαβασμένος σε αυτή τη συζήτηση να σας θυμίσω τι έλεγα Φεβρουάριο του 2020: “Υπάρχει ζήτημα στα περιφερειακά νοσοκομεία. Και άλλες χώρες το αντιμετωπίζουν. Τα νοσοκομεία δεν σχεδιάστηκαν για τέτοιες συνθήκες. Κάναμε ότι μπορούμε να τα στηρίξουμε αλλά είναι δύσκολο να έχει υποστήριξη ενός κεντρικού νοσοκομείου”. Δεν περίμενα καμία μελέτη κανενός καθηγητή για να ενισχύσω τα νοσοκομεία και να αυξήσω τις ΜΕΘ. Από την πρώτη στιγμή. Από την πρώτη στιγμή γνωρίζαμε ότι η κυβέρνηση του ΣΥΡΙΖΑ μας παρέδωσε μια κατάσταση τραγική στις ΜΕΘ και σπεύσαμε να ενισχύσουμε το εθνικό σύστημα υγείας ώστε να φτάσουμε σε όλες τις υγειονομικές περιφέρειες να έχουμε διπλασιάσει τις ΜΕΘ. Το πρόβλημα, κ. Τσίπρα, το είχαμε εντοπίσει. Είχαμε εντοπίσει ότι ο μόνος τρόπος για να φτάσουμε στο σημείο να μην έχουν τα νοσοκομεία μας την πίεση που είχαμε στο 2ο κύμα ήταν να επιμείνουμε με ταχύτητα στον εμβολιασμό. Η γενεσιουργός αιτία πίεσης στα νοσοκομεία ήταν ότι δεν πετύχαμε εμβολιαστική κάλυψη αντίστοιχη άλλων χωρών». Ο κ. Μητσοτάκης διάβασε άρθρο της κυρίας Εύας Κοτανίδου, με εμπειρία στη διαχείριση ΜΕΘ, που «αναγνωρίζει τα σημαντικά βήματα που έχουν γίνει και προσθέτει: “Η αναμονή στις ΜΕΘ προϋπήρχε της πανδημίας και είναι πρόβλημα διαχρονικό. Στο διάστημα έως βρεθεί κλίνη ΜΕΘ οι ασθενείς λαμβάνουν καλύτερη δυνατή φροντίδα. Δεν υπάρχει αμφιβολία όμως ότι η ιδανική αντιμετώπιση των απειλητικών προβλημάτων των ασθενών γίνεται καλύτερα στο ελεγχόμενο πεδίο των ΜΕΘ. Να εξηγήσουμε λοιπόν αυτό που είπαμε και όντως δεν χρησιμοποίησα την καλύτερη δυνατή διατύπωση. Η διασωλήνωση εκτός ΜΕΘ είναι λύση ανάγκης. Είναι λύση ανάγκης που καταφεύγουμε όταν η πίεση είναι πολύ μεγάλη. Αναρωτιέμαι αν αυτό είναι νέο πρόβλημα. Επί δικών σας ημερών το είχατε αντιμετωπίσει; Κύριε Πολάκη το είχατε αντιμετωπίσει; Σιωπή. Βέβαια τον κ. Κουρουμπλή τον διαγράφετε άνετα αλλά τον κ. Πολάκη όχι». «Έχω στα χέρια μου έγγραφη αναφορά της ΠΟΕΔΗΝ. Τι λέει; Τραγικές ελλείψεις στις ΜΕΘ. Η έλλειψη κλινών ΜΕΘ κοστίζει ανθρώπινες ζωές. Λειτουργούν 500 + 40 ιδιωτικές» ανέφερε. Με βάση τα στοιχεία, 150 εξοπλισμένες ΜΕΘ δεν λειτουργούν λόγω έλλειψης προσωπικού. Χίλιοι ασθενείς κατ’ έτος χάνουν την ζωή τους εξαιτίας μη λειτουργίας 150 ΜΕΘ. 40 – 50 διασωληνωμένοι περιμένουν λίστα αναμονής. 5.000 κατ’ έτος θα μπορούσαν να ζουν αν λειτουργούσε επαρκής αριθμός ΜΕΘ. Όλα αυτά χωρίς πανδημία. Σε τι διαφέρει αυτό από αυτά που διαπιστώνουμε σήμερα εν μέσω μιας υγειονομικής κρίσης; Αν είχαμε σοβαρή αντιπολίτευση θα έπρεπε να ενσκήψουμε στο πρόβλημα. Την ουσία. Που αφορά την έλλειψη προσωπικού», σημείωσε, προσθέτοντας: «Να αναγνωρίσουμε ότι αυτά που συνέβησαν στην Ελλάδα συμβαίνουν και σε πιο ώριμα συστήματα υγείας. Στην Σουηδία κ. Τσίπρα υπόδειγμα κοινωνικής συναίνεσης στο πρώτο κύμα της πανδημίας, όποιος ήταν άνω των 65 σε οίκο ευγηρίας δεν πήγαινε καν σε νοσοκομείο. Η διαλογή με σκληρά στοιχεία έγινε σε αυτό το επίπεδο». Ο κ. Μητσοτάκης υπενθύμισε ότι σε αποστροφή του μίλησε με ειλικρίνεια «ότι έχουμε δύο συστήματα υγείας και πως τα περιφερειακά νοσοκομεία είναι σε χειρότερο σημείο. Η λαϊκίστικη λογική του ΣΥΡΙΖΑ έσπευσε να μας ασκήσει κριτική. Δεν τολμάτε να αντιμετωπίσετε τα προβλήματα. Γιατί ναι, πρέπει να συγκεντρώσουμε τις δυνάμεις μας και να έχουμε σοβαρή περίθαλψη ώστε να γνωρίζουν οι πολίτες ότι όταν πηγαίνει σε νοσοκομείο θα έχει την περίθαλψη που πρέπει» «Είπατε κ. Τσίπρα με περίσσιο θράσος ότι βάλατε πλάτη. Καταψηφίσατε 17 πρωτοβουλίες της κυβέρνησης. Πάμε να δούμε λοιπόν πόση πλάτη βάλατε. Καταψηφίσατε την υποχρεωτικότητα υγειονομικών. Καταψηφίσατε τα πρόστιμα για πλαστά πιστοποιητικά εμβολιασμού. Καταψηφίσατε αυστηρές ποινές στους αντιεμβολιαστές γονείς που δεν στέλνουν τα παιδιά στο σχολείο. Να την χαίρεστε κ. Τσίπρα την στήριξη που μας παρείχατε» υπογράμμισε ο κ. Μητσοτάκης.  "
newsit.gr,https://www.newsit.gr/topikes-eidhseis/mitropolitis-dramas-minyseis-kata-antiemvoliaston-gia-eksyvrisi-kai-diaspora-pseydon-eidiseon/3430870/,Κοσμος,Μητροπολίτης Δράμας: Μηνύσεις κατά αντιεμβολιαστών για εξύβριση και διασπορά ψευδών ειδήσεων,2021-12-17T13:03:31+02:00,,"NewsIT Τοπικα Νεα Μητροπολιτης Δραμας: Μηνυσεις κατα αντιεμβολιαστων για εξυβριση και διασπορα ψευδων ειδησεων Στα δικαστήρια θα λύσουν τις διαφορές τους, ο μητροπολίτης Δράμας και δύο κάτοικοι της πόλης που είναι αντιεμβολιαστές… Αιτία για τη μήνυση που κατέθεσε ο μητροπολίτης Δράμας Παύλος, ήταν οι αναρτήσεις των δύο αντιεμβολιαστών μέσα από τις οποίες εκτόξευαν ύβρεις και υποστήριζαν πως ο επίσκοπος αρνήθηκε να ενταφιάσει άτομα που είχαν πεθάνει από Covid.  Όπως σημειώνει ο μητροπολίτης Παύλος τα άτομα αυτά τον αποκαλούσαν «πουλημένο», «μασόνο» και «αντίχριστο» κάτι που τον έκανε να πάει ταχύτατα σε αστυνομικό τμήμα, για να κινήσει τις διαδικασίες. Ο μητροπολίτης τονίζει πως οι δύο αντιεμβολιαστές συνελήφθησαν αλλά αφέθηκαν ελεύθεροι μέχρι να γίνει η δίκη. «Προ τριών ημερών περίπου, περιήλθε σε γνώση μου ότι μέσω του διαδικτύου κάποια πρόσωπα διέσπειραν ψεύδη για το πρόσωπό μου. Όχι αυτά τα κατά χιλιάδες, που διακινούνται την περίοδο αυτή της πανδημίας, για τα οποία και ανεχόμεθα και συγχωρούμε τους Χριστιανούς. Το ένα από μία κυρία έλεγε ότι ο Μητροπολίτης Δράμας απηγόρευσε να ενταφιάζονται οι θανόντες από τον covid.  Με αποτέλεσμα αυτό να δημιουργεί μια αναστάτωση αρνητική για το πρόσωπό μου και να διασπείρεται το ψεύδος εις την κοινωνία μέσω του διαδικτύου. Κάτω δε από το σχολιασμό αυτής της ψευδούς ειδήσεως, κάποιος κύριος έγραψε τα εξής, δημοσιεύοντας τη φωτογραφία μου, “ιδού ο πουλημένος, ο αντίχριστος, ο μασόνος”. Εξετόξευσε τις τρεις βαρύτερες κατηγορίες που μπορεί να εκτοξεύσει άνθρωπος για έναν κληρικό και μάλιστα έναν Επίσκοπο. Ότι δηλαδή έχω δωροδοκηθεί από κάπου, ότι είμαι αντίχριστος, εγώ που είμαι εις τύπον Χριστού εις την τοπική εκκλησία της Δράμας και ότι είμαι μασόνος. Κατευθύνθηκα εις το αστυνομικό τμήμα της Δράμας. Κατέθεσα μηνυτήριο αναφορά. Η Αστυνομία εκινήθη ταχύτατα. Συνελήφθησαν οι άνθρωποι αυτοί. Και εντέλει αφέθησαν ελεύθεροι. Δεν ξέρουμε πότε θα οριστεί δικάσιμος. Παραπέμπεται, δηλαδή, το θέμα στις καλένδες και παραμένει ο διασυρμός του προσώπου μου. Δεν υπάρχει για κληρικό μεγαλύτερη κατηγορία από αυτήν την τριπλή, την οποία, συγγνώμη, αποπτύω μετ’ αγανακτήσεως και λυπούμαι πάρα πολύ για την αντιμετώπιση την οποία έτυχα. Γνωρίζουν όλοι πόσο υπεύθυνη στάση κρατήσαμε κατά τη διάρκεια της πανδημίας”.    "
newsit.gr,https://www.newsit.gr/kosmos/italia-koronoios-megali-ayksisi-ton-eisagogon-sta-nosokomeia-kai-ton-thanaton-tin-teleytaia-evdomada/3430246/,Κοσμος,Ιταλία – Κορονοϊός: Μεγάλη αύξηση των εισαγωγών στα νοσοκομεία και των θανάτων την τελευταία εβδομάδα,2021-12-16T15:57:00+02:00,,"NewsIT Κοσμος Ιταλια – Κορονοιος: Μεγαλη αυξηση των εισαγωγων στα νοσοκομεια και των θανατων την τελευταια εβδομαδα Σε έξαρση βρίσκεται ο κορονοϊός στην Ιταλία σύμφωνα με τα στοιχεία της τελευταίας εβδομάδας. Σύμφωνα με το ιταλικό επιστημονικό ίδρυμα Gimbe, την εβδομάδα 8 με 14 Δεκεμβρίου οι εισαγωγές ασθενών με κορονοϊό στα νοσοκομεία της χώρας αυξήθηκαν κατά 17,9% και οι θάνατοι κατά 18,8%.  Στις μονάδες εντατικής θεραπείας, οι εισαγωγές αυξήθηκαν κατά 11,2%. «Πρόκειται για μια τάση που οδηγεί προς επικίνδυνη αύξηση της πίεσης επί των νοσοκομειακών μονάδων», υπογραμμίζει το ίδρυμα Gimbe. Σήμερα, παράλληλα, ξεκίνησε σε όλη την χώρα η χορήγηση του εμβολίου κατά της Covid 19 στα παιδιά 5 με 11 ετών. «Πλησιάζουν οι γιορτές, κανείς μας δεν θέλει να αρνηθεί μια αγκαλιά στα παιδιά μας. Για τον λόγο αυτό, πρέπει να τα εμβολιάσουμε και να εμβολιαστούμε», τονίζουν οι γιατροί του νοσοκομείου Σάκκο στο Μιλάνο.  Στην ευρύτερη περιοχή της ιταλικής συμπρωτεύουσας, τις πρώτες ώρες λειτουργίας των εμβολιαστικών κέντρων κλείσθηκαν ραντεβού για να μπορέσει να εμβολιαστεί το 10% των παιδιών 5 με 11 ετών. Στο μεταξύ, από χθες τέθηκε σε ισχύ ο υποχρεωτικός εμβολιασμός για τους εργαζόμενους σε αστυνομία, καραμπινιέρους, στον στρατό και στην εκπαίδευση. Μέσα στις επόμενες πέντε ημέρες, οι πολίτες που εργάζονται στους τομείς αυτούς θα πρέπει να προσκομίσουν στις διοικητικές υπηρεσίες των χώρων εργασίας τους το σχετικό πιστοποιητικό εμβολιασμού τους. Διαφορετικά, θα αναστέλλεται η καταβολή του μισθού τους και θα παύονται προσωρινά από τα καθήκοντά τους. Σύμφωνα με τον ιταλικό Τύπο, από έναν πρώτο υπολογισμό περίπου το 5% των Ιταλών εκπαιδευτικών αναμένεται να μην προσέλθει στα κέντρα εμβολιασμού. Πρόκειται περίπου για 50.000 πολίτες. Τις επόμενες ημέρες πρέπει να εξακριβωθεί αν σε κάποιες περιπτώσεις υπάρχουν λόγοι υγείας που δεν επιτρέπουν την χορήγηση των σκευασμάτων κατά της Covid 19. Στις περισσότερες περιπτώσεις, όμως, όπως μεταδίδει ο τηλεοπτικός όμιλος Μπερλουσκόνι, οι αντιεμβολιαστές προσπαθούν να παρακάμψουν τον υποχρεωτικό εμβολιασμό με προσφυγές στην δικαιοσύνη, στις οποίες «συχνά χρησιμοποιούνται άκρως “δημιουργικές” δικαιολογίες και προφάσεις». Πηγή ΑΠΕ ΜΠΕ  "
newsit.gr,https://www.newsit.gr/ellada/kideia-giorgou-tragka-o-grigoris-petrakos-pige-xoris-maska/3430188/,Κοσμος,Κηδεία Γιώργου Τράγκα: Ο Γρηγόρης Πετράκος πήγε χωρίς μάσκα,2021-12-16T14:50:44+02:00,,"NewsIT Ελλαδα Κηδεια Γιωργου Τραγκα: Ο Γρηγορης Πετρακος πηγε χωρις μασκα Στην κηδεία του Γιώργου Τράγκα παρευρέθηκε σήμερα Πέμπτη (16.12.2021) το πρωί ο Γρηγόρης Πετράκος, θέλοντας να τιμήσει τον επικεφαλής του κόμματος, στο οποίο είχε οριστεί από τον δημοσιογράφο ως αναπληρωτής γραμματέας. Ο Γρηγόρης Πετράκος, θέλοντας να τιμήσει τον Γιώργο Τράγκα, πήγε στην κηδεία του ωστόσο δεν φορούσε μάσκα και δεν φάνηκε να κρατά μία μαζί του για να τη φορέσει στον εσωτερικό χώρο του ναού.  Το ότι δεν κρατούσε μάσκα δεν προκαλεί εντύπωση, καθώς ο Γρηγόρης Πετράκος είναι γνωστός για τις απόψεις του σχετικά με τον κορονοϊό ενώ είχε αποχαιρετήσει και μέσω Facebook τον Γιώργο Τράγκα, κάνοντας λόγο για «φαντάσματα με αρνητές και αντιεμβολιαστές».   "
newsit.gr,https://www.newsit.gr/politikh/oikonomou-gia-ekthesi-tsiodra-politikos-oletiras-o-tsipras-kanivalizei-mia-epistimoniki-meleti/3429404/,Κοσμος,Οικονόμου για έκθεση Τσιόδρα: Πολιτικός ολετήρας ο Τσίπρας – Κανιβαλίζει μια επιστημονική μελέτη,2021-12-15T14:39:55+02:00,,"NewsIT Πολιτικη Οικονομου για εκθεση Τσιοδρα: Πολιτικος ολετηρας ο Τσιπρας – Κανιβαλιζει μια επιστημονικη μελετη Σκληραίνει η πολιτική αντιπαράθεση ανάμεσα στην κυβέρνηση και την αξιωματική αντιπολίτευση με φόντο την έκθεση Τσιόδρα για τις ΜΕΘ. Ο κυβερνητικός εκπρόσωπος, Γιάννης Οικονόμου απαντώντας σε ανάρτηση που έκανε ο Αλέξης Τσίπρας τον χαρακτηρίζει «πολιτικό ολετήρα», τον κατηγορεί ότι κανιβαλίζει και φέρνει στα δικά του περιορισμένα μέτρα μια επιστημονική μελέτη.  «Δεν μας κάνει εντύπωση που ένας πολιτικός ολετήρας, όπως ο κ. Τσίπρας, προσπαθεί να φέρει στα δικά του περιορισμένα μέτρα μια επιστημονική μελέτη. Με ψέματα και αποσπασματική επίκληση στοιχείων. Με τρόπο χυδαίο και ευτελή. Διότι αποκρύπτει συνειδητά όχι μόνο ότι μέσα σε λιγότερα από 2 χρόνια υπερδιπλασιάστηκαν οι ΜΕΘ, ούτε ότι προστέθηκαν χιλιάδες υγειονομικοί στο σύστημα, ούτε ότι σήμερα το σύνολο των ΜΕΘ δημόσιων και ιδιωτικών νοσοκομείων είναι στη διάθεση του ΕΣΥ, αλλά και το γεγονός ότι την περίοδο 2015-2019, χωρίς πανδημία, υπήρχαν μέρες που είχαμε μέχρι και 90 αναμονές για ΜΕΘ», τονίζει ο κ. Οικονόμου.  Και συνεχίζει: «Κυρίως όμως είναι χυδαίος ο τρόπος του, γιατί αποκρύπτει την ουσία της επιστημονικής μελέτης, την οποία ουσιαστικά κανιβαλίζει. Το γεγονός είναι ότι όσο λιγότερη πίεση έχει το ΕΣΥ, τόσο μεγαλύτερες είναι οι πιθανότητες να σωθούν ανθρώπινες ζωές και όσο μεγαλύτερη πίεση υπάρχει τόσο αυξάνεται και ο αριθμός των θανάτων. Αυτό μας λένε οι επιστήμονες. Ο μοναδικός τρόπος όμως για να το πετύχουμε αυτό ήταν και παραμένει ο εμβολιασμός. Αν είχαμε μεγαλύτερη εμβολιαστική κάλυψη, δεν θα φτάναμε ποτέ να έχουμε τόσους ασθενείς σε ΜΕΘ. Η κυβέρνηση έκανε και κάνει τα πάντα προς την κατεύθυνση αυτή». Ο κυβερνητικός εκπρόσωπος μάλιστα θυμίζει:   Την 1η Δεκεμβρίου 2021 ο κ. Τσίπρας καταψήφισε τον υποχρεωτικό εμβολιασμό στους άνω των 60 ετών. Στις 8 Δεκεμβρίου του 2021 ο κ. Τσίπρας καταψήφισε τις αυστηρές ποινές στους αντιεμβολιαστές γονείς που δεν στέλνουν τα παιδιά τους σχολείο. Στις 7 Σεπτεμβρίου του 2021 ο κ. Τσίπρας καταψήφισε τα αυστηρά πρόστιμα για τα πλαστά πιστοποιητικά εμβολιασμού. Στις 22 Ιουλίου του 2021 ο κ. Τσίπρας καταψήφισε την υποχρεωτικότητα του εμβολιασμού των υγειονομικών. Όλο αυτό το διάστημα, ο κ. Τσίπρας έκλεινε το μάτι στους αντιεμβολιαστές και στερούσε από τη χώρα το ενιαίο μέτωπο που χρειαζόμασταν για να αντιμετωπίσουμε την πανδημία σύμφωνα με τις οδηγίες της επιστήμης. Και καταλήγει: «Όσον αφορά την επισήμανση της μελέτης, για αυξημένους θανάτους σε νοσοκομεία της περιφέρειας, ο Πρωθυπουργός από την 1η Ιουνίου είχε πει καθαρά σε συνέδριο του «Πρώτου Θέματος» για την Υγεία: «Έχουμε έναν νοσηλευτικό χάρτη ο οποίος ξεκάθαρα δεν είναι ορθολογικός και δυστυχώς -δεν έχω καμία δυσκολία να το πω ανοιχτά και δημόσια, γιατί πρέπει επιτέλους να μιλάμε για αυτά τα θέματα- τα μεγάλα προβλήματα διαχείρισης του Covid τα είδαμε σε περιφερειακά νοσοκομεία των οποίων συχνά η ίδια η πανδημία ξεπέρασε τις δυνατότητες τους». Κι όταν είχε επισημανθεί αυτό η αντιπολίτευση κατήγγειλε την ανάγκη ανασχεδιασμού του υγειονομικού χάρτη. Όσον αφορά δε στην αυξημένη θνητότητα εκτός ΜΕΘ, στην ίδια τη μελέτη και στην ίδια παράγραφο αναφέρεται ότι «αυτό (α) αφορούσε λίγους, μόνο ~5% των διασωληνωμένων (οι υπόλοιποι ήταν εντός ΜΕΘ), και (β) εν μέρει ίσως αφορά διαλογή των πιο βαριά πασχόντων ασθενών, άρα μη αιτιακή σχέση, άρα πρέπει να ερμηνευθεί με προσοχή». Ο κ. Τσίπρας βέβαια αποκρύπτει τα στοιχεία που δεν βολεύουν την ερμηνεία του. Αντί λοιπόν να κάνει τον κήνσορα, ας συγκρίνει τι παρέδωσε η κυβέρνηση του στο ΕΣΥ και τι έχει αλλάξει μέχρι σήμερα και, κυρίως, ας αναλογιστεί μήπως οι θάνατοι, στους οποίους ξεδιάντροπα εδώ και μήνες αναζητά διέξοδο από την πολιτική του αφάνεια, είναι και η αντανάκλαση της ασύνετης και καιροσκοπικής συμπεριφοράς του».  "
newsit.gr,https://www.newsit.gr/ellada/mitropolitis-ileias-aytoxeires-oi-pethamenoi-apo-koronoio-oute-stin-kideia-den-pigaino/3429272/,Κοσμος,Μητροπολίτης Ηλείας: Αυτόχειρες οι πεθαμένοι από κορονοϊό – Ούτε στην κηδεία δεν πηγαίνω,2021-12-15T12:20:57+02:00,,"NewsIT Ελλαδα Μητροπολιτης Ηλειας: Αυτοχειρες οι πεθαμενοι απο κορονοιο – Ουτε στην κηδεια δεν πηγαινω Με σκληρά λόγια για τους αρνητές του κορονοϊού και τους αντιεμβολιαστές μιλά ο Μητροπολίτης Ηλείας, σε επιστολή του προς μια θεολόγο. Ο Μητροπολίτης δεν χαρίζει τίποτα και μιλά ακόμα και για κομματικούς παράγοντες που ξεσηκώνουν τον κόσμο ενάντια στα μέτρα της πανδημίας και τους αντιεμβολιαστές κληρικούς.  Οι αντιδράσεις στα μέτρα για τον κορονοϊό, σύμφωνα με τον Μητροπολίτη Ηλείας Γερμανό, οφείλεται στον «εγωισμό» των ανθρώπων, σημειώνοντας ότι οι νεκροί μόνο στην Ελλάδα είναι χιλιάδες. «Η πραγματικότητα είναι ότι από τον κορονοϊό ΜΟΝΟΝ στην Ελλάδα οι νεκροί είναι πάνω από 18.000 , ενώ λόγω του εμβολιασμού πόσοι πέθαναν; 2,3,5;», λέει χαρακτηριστικά.   Τέλος, στην επιστολή του ο Μητροπολίτης αναφέρει ότι «τους πεθαμένους από τον κορονοϊό, κληρικούς και λαϊκούς, τους θεωρώ αυτόχειρες και ούτε στην κηδεία τους πηγαίνω».  «Αγαπητή μου Φωτεινή,  Ενδυναμού εν Κυρίω, υγίαινε και χαίρε με τον σύζυγό σου και τα καλά σας τα παιδιά. Έλαβα το από 2-12-2021 Γράμμα σου και ευχαριστώ. Η ζωή των ανθρώπων, Φωτεινή, μετά την απομάκρυσι των Πρωτοπλάστων από τον Θεόν και τον Παράδεισον αυτά έχει , ως φυσική συνέπεια των λόγων του Θεού ˙ « η δ’ αν ημέρα φάγητε απ’αυτού , θανάτω αποθανείσθε » (Γενέσεως Β 17). Βεβαίως ήλθε ο Χριστός δια να μας επαναφέρη στον Θεόν και τον Ουράνιον Παράδεισον, αλλά και πάλιν « δια πολλών θλίψεων ….», όπως πολύ καλά ως Θεολόγος γνωρίζεις. Αλλά και δια την διαίρεσιν των Χριστιανών ανθρώπων σήμερα που σε πικραίνει και σε προβληματίζει , όπως και εμένα, πρέπει να σου υπενθυμίσω –γιατί τους ξέρεις – τους λόγους του Κυρίου˙ « Παραδώσει αδελφός αδελφόν εις θάνατον και πατήρ τέκνον , και επαναστήσονται τέκνα επί γονείς και θανατώσουσι αυτούς˙ και έσεσθε μισούμενοι υπό πάντων δια τον όνομά μου ˙ ο δε υπομείνας εις τέλος , ούτος σωθήσεται » ( Ματθαίου Ι 21-22), και τους : « πλην ο υιός του ανθρώπου ελθών άρα ευρήσει την πίστιν επί της γης ; » ( Λουκά ΙΗ 8 ) . Άλλωστε , Φωτεινή, η Εκκλησιαστική ιστορία , ακόμη και μετά την Πεντηκοστήν ( όρα διαφωνία Παύλου –Βαρνάβα, Κλήμη Ρώμης –Πολυκάρπου Σμύρνης , Αρειανοί , Μονοφυσίτες εικονομαχία, Δύση -Ανατολή ( 1054 ) κ.λ.π ) , είναι πλήρης τοιούτων διχογνωμιών και διαιρέσων . Η αιτία;  Ο εγωϊσμός και η ανυπακοή των Χριστιανών ανθρώπων, Κληρικών και Λαϊκών, στους Κανονικούς Εκπροσώπους της Εκκλησίας ( Επισκόπους, Αρχιεπισκόπους, Πατριάρχας , Τοπικάς και Οικουμενικάς Συνόδου κ.λ.π. ). Αντίθετα. Ο Μέγας Ιερός Χρυσόστομος , Αρχιεπίσκοπος Κωνσταντινουπόλεως , αποδέχθηκε την απόφασι της Συνόδου ( καίτοι η απόφασις για εξορία ήτο άδικη ) και πήγε στον Κουκουσό . Όμως η ίδια η Εκκλησία , αργότερα, ανακάλεσε την προηγουμένην απόφασί της και ανακήρυξε τον Ιερόν Χρυσόστομον άγιον και μαζί με τον Μέγα Βασίλειον και τον Γρηγόριον τον Θεολόγον είναι έκτοτε « Οι Τρεις Μεγάλοι Φωστήρες της Τρισηλίου Θεότητος και της Οικουμένης Διδάσκαλοι » . Τώρα έρχομαι στους σημερινούς αντιδραστικούς στο θέμα του εμβολιασμού κατά του κορονοϊού , της μάσκας , και όλων των άλλων ιατρικών μέτρων που συνιστώνται από τον Παγκόσμιον Οργανισμόν υγείας, την Ε.Ε και την Ελληνική Κυβέρνησι. Κατά την άποψί μου η κύρια αιτία των αντιδράσεων αυτών είναι ο εγωϊσμός και η ανυπακοή στην Ιεράν Σύνοδον και τον Επίσκοπον, με διάφορες, τις γνωστές δικαιολογίες. Η πραγματικότητα είναι ότι από τον κορονοϊό ΜΟΝΟΝ στην Ελλάδα οι νεκροί είναι πάνω από 18.000 , ενώ λόγω του εμβολιασμού πόσοι πέθαναν ; 2,3,5 ; Και ας μη μας λένε ότι τα Μ.Μ.Ε δεν γράφουν την αλήθεια. Διότι οι αντιδρώντες στον εμβολιασμόν θα τα είχανε αποκαλύψει και δεν θα έμειναν σε ψεύτικες δικαιολογίες, σαν και αυτές που οι ίδιοι οι αντιδρώντες γράφουν. Εγώ πιστεύω ακόμη ότι οι αντιεμβολιαστές κληρικοί, που δείχνουν στους ενορίτες τους καλοί Κληρικοί, ΔΕΝ είναι καλοί και αληθινά ευσεβείς, αλλά υποκρίνονται τους ευσεβείς για να έχουν οπαδούς να τους ακολουθούν σ’ό,τι τους λένε θα υπακούουν ! ! Διότι πως μπορεί να είναι καλός Κληρικός , όταν δεν τηρεί τους λόγους του Κυρίου, ειπόντος εις τους Μαθητάς του : « Ο ακούων υμών εμού ακούει, και ο αθετών υμάς εμέ αθετεί ˙ ο δε εμέ αθετών αθετεί τον αποστείλαντά με » ( Λουκά Ι 16 ) . Τέλος διακρίνω και μία άλλη κατηγορία αντιφρονούντων. Είναι οι κομματικοί παράγοντες , που δεν εμβολιάζονται δια να ξεσηκώνουν τον κόσμον εναντίον των Κυβερνώντων. Εγώ όμως , Φωτεινή, τους πεθαμένους από τον κορονοϊό Κληρικούς και Λαϊκούς τους θεωρώ αυτόχειρας ( αυτοκτονούντας ) και ούτε στην κηδεία τους πηγαίνω. Στον Νίκο και τα παιδιά σας ευχές. Θα σας στείλω ένα μικρό δώρο. Ο ΜΗΤΡΟΠΟΛΙΤΗΣ»   ilialive.gr  "
newsit.gr,https://www.newsit.gr/kosmos/germania-antiemvoliastes-apeilousan-ton-prothypourgo-tis-saksonias-ekanan-logo-gia-enopli-antistasi/3429153/,Κοσμος,Γερμανία: Αντιεμβολιαστές απειλούσαν τον πρωθυπουργό της Σαξονίας – Έκαναν λόγο για ένοπλη αντίσταση,2021-12-15T09:42:21+02:00,,"NewsIT Κοσμος Γερμανια: Αντιεμβολιαστες απειλουσαν τον πρωθυπουργο της Σαξονιας – Εκαναν λογο για ενοπλη αντισταση Μεγάλη αστυνομική επιχείρηση πραγματοποιήθηκε το πρωί στην Δρέσδη της Γερμανίας, καθώς αντιεμβολιαστές απειλούσαν μέσω εφαρμογής ανταλλαγής κρυπτογραφημένων μηνυμάτων των πρωθυπουργό της Σαξονίας, σύμφωνα με τις τοπικές αρχές. Η επιχείρηση αυτή, που διεξήχθη σε πολλά σημεία στη Δρέσδη της Γερμανίας, πραγματοποιήθηκε αφού δημοσιογράφοι του κρατικού τηλεοπτικού δικτύου ZDF διείσδυσαν σε ομάδα του Telegram στο οποίο αντιεμβολιαστές είχαν αναρτήσει απειλές για τη ζωή του Μίχαελ Κρέτσμερ, πρωθυπουργού της Σαξονίας.  «Τα σχόλια κάποιων μελών της ομάδας άφηναν να εννοηθεί ότι ενδέχεται να έχουν στην κατοχή τους πραγματικά όπλα και βαλλίστρες», επεσήμανε η αστυνομία σε ανακοίνωσή της, χωρίς να διευκρινίσει αν έχουν γίνει συλλήψεις. Η γερμανική δικαιοσύνη ξεκίνησε έρευνα μία ημέρα μετά τη μετάδοση στις 7 Δεκεμβρίου εκπομπής, η οποία αποκάλυψε το περιεχόμενο των μηνυμάτων αυτής της ομάδας στο Telegram, που έχει περίπου 100 μέλη «τα οποία συνδέει η αντίθεσή τους στα εμβόλια κατά της covid-19, στο κράτος και την τρέχουσα υγειονομική πολιτική», σύμφωνα με την εισαγγελία.  Με ηχητικά μηνύματα μέλη της ομάδας αυτής ζητούσαν να αντιταχθούν, «αν είναι απαραίτητο και με όπλα», στα υφιστάμενα μέτρα, έχοντας στόχο κυρίως πολιτικούς και τον Κρέτσμερ συγκεκριμένα. Η γερμανική δικαιοσύνη εκτίμησε ότι «προετοιμάζεται ένα σοβαρό, βίαιο έγκλημα εναντίον του κράτους», εξήγησε στο Twitter η αστυνομία της Σαξονίας. Από την αρχή της πανδημίας έχει δημιουργηθεί στη Γερμανία ένα ισχυρό κίνημα που αντιτίθεται στους υγειονομικούς περιορισμούς. Αυτό έχει μεγάλη παρουσία στη Σαξονία, στην ανατολική Γερμανία, ένα από τα κρατίδια που πλήττεται ιδιαίτερα από το τρέχον κύμα της επιδημίας covid-19 και όπου παρατηρείται χαμηλότερο ποσοστό εμβολιασμού σε σχέση με τον εθνικό μέσο όρο. Στις αρχές Δεκεμβρίου αντιεμβολιαστές συγκεντρώθηκαν μπροστά στο σπίτι του υπουργού Υγείας της Σαξονίας με πυρσούς και σφυρίχτρες, προκαλώντας την έντονη αντίδραση των πολιτικών. Λόγω του σφοδρού τέταρτου κύματος της επιδημίας covid-19, η κυβέρνηση αποφάσισε να αυστηροποιήσει τους περιορισμούς που αφορούν όσους δεν έχουν εμβολιαστεί, οι οποίοι πλέον δεν έχουν πρόσβαση στους περισσότερους δημόσιους χώρους, τα εστιατόρια και τα μη απαραίτητα καταστήματα. Στη Γερμανία εκτιμάται ότι 15.000 με 20.000 αντιεμβολιαστές είναι έτοιμοι να καταφύγουν στη βία, όπως δήλωσε σε συνέντευξή του στην εφημερίδα Bild χθες Τρίτη το στέλεχος του Σοσιαλδημοκρατικού Κόμματος (SPD) Σεμπάστιαν Φίντλερ, ειδικός σε θέματα ασφαλείας.  "
newsit.gr,https://www.newsit.gr/ellada/grigoris-petrakos-gia-giorgo-tragka-theie-se-xaireto-akoma-vlepoun-fantasmata-me-arnites-kai-antiemvoliastes/3428654/,Κοσμος,Γρηγόρης Πετράκος για Γιώργο Τράγκα: Θείε σε χαιρετώ – Ακόμα βλέπουν φαντάσματα με αρνητές και αντιεμβολιαστές,2021-12-14T14:11:51+02:00,,"NewsIT Ελλαδα Γρηγορης Πετρακος για Γιωργο Τραγκα: Θειε σε χαιρετω – Ακομα βλεπουν φαντασματα με αρνητες και αντιεμβολιαστες Ο Γρηγόρης Πετράκος αποχαιρετά τον Γιώργο Τράγκα με ανάρτησή του στην προσωπική του σελίδα στο Facebook, αποκαλώντας τον «θείο» και γράφοντας ότι «ακόμα βλέπουν φαντάσματα με “αρνητές του ιού” και “αντιεμβολιαστές” αλλά και πως «δεν τους έδωσα ούτε ψίχουλο, τροφή να γράφουν, να παραποιούν, να κανιβαλίζουν». Υπενθυμίζεται πως ο Γιώργος Τράγκας είχε τοποθετήσει τον Γρηγόρη Πετράκο στη θέση του αναπληρωτή Γραμματέα του κόμματος που είχε ιδρύσει, πριν νοσήσει με κορονοϊό και φύγει σήμερα Τρίτη (14.12.2021) από τη ζωή.   «”Θείε” Γιώργο σε χαιρετώ.Ήσουν ο πιο ζωντανός άνθρωπος που έχω γνωρίσει. Το βλέμμα σου πιο οξύ κι από ξυράφι.Όσα έμαθα από σένα σε λίγους μήνες θα χρειαζόμουν πολλές ζωές να τα βρω μόνος μου.Όταν γνωριστήκαμε μου είπες :“ανιψιέ” θέλω, πριν “φύγω” να ρίξω ένα καράβι στο λιμάνι. Να μπουν μέσα νέες φωνές και άνθρωποι που αντιστέκονται στη λαίλαπα που έρχεται. Μετά εγώ θα φύγω, έτσι κι αλλιώς, και κάντε το ότι θέλετε. Ρίξτε το στα βράχια, πουλήστε το ή βοηθήστε τη χώρα σας όπως μπορείτε.Δεν πρόλαβες να το ρίξεις στη θάλασσα το καραβάκι. Μη σε νοιάζει. Είναι σα να το κανες.Οι άνθρωποι εδώ, σαν κανίβαλοι, ακόμα τσακώνονται περί του αν το είχες κάνει ή δεν το είχες κάνει…Μετά από τόσο σάλιο που ξόδεψες να τους ξεστραβώσεις για την πολιτική, οικονομική και κοινωνική εργαλειοποίηση του ιού, αυτοί ακόμα πιστεύουν ότι το θέμα μας είναι η“δημόσια υγεία”…Ακόμα βλέπουν φαντάσματα με “αρνητές του ιού” και “αντιεμβολιαστές”. Όσο ήσουν στο νοσοκομείο δεν είπα λέξη, θείε.Δεν τους έδωσα ούτε ψιχουλο, τροφή, να γράφουν, να παραποιούν και να κανιβαλίζουν.Κι ας με “τσιγκλούσαν” τα τρολάκια τους.Έτσι θα ήθελες και έτσι έπραξα. Και τώρα δε θα πω κουβέντα.Θα φύγεις με αξιοπρέπεια.Τα έκανες όλα. Δεν έχεις παράπονο.Δέκα ζωές έζησες.Καλέ Θεέ, δώσε ξεκούραση στην ψυχή του και δύναμη στη γυναίκα του».  "
newsit.gr,https://www.newsit.gr/politikh/oikonomou-gia-emvoliasmo-paidion-perissotera-rantevou-apo-arxes-ianouariou/3428466/,Κοσμος,Οικονόμου για εμβολιασμό παιδιών: Περισσότερα ραντεβού από αρχές Ιανουαρίου,2021-12-14T10:58:36+02:00,,"NewsIT Πολιτικη Οικονομου για εμβολιασμο παιδιων: Περισσοτερα ραντεβου απο αρχες Ιανουαριου Για την πορεία της πανδημίας του κορονοϊού και τους εμβολιασμούς μίλησε – μεταξύ άλλων – ο κυβερνητικός εκπρόσωπος Γιάννης Οικονόμου, το πρωί της Τρίτης (14/12) στον ΣΚΑΪ. Αναφερόμενος μάλιστα στους «Θεματοφύλακες του Συντάγματος» και τους γονείς που καίγανε βιβλία, ξεκαθάρισε ότι η Πολιτεία δεν δεχθεί συμπεριφορές που προσβάλλουν την κοινή λογική και εκπέμπουν φασιστικές συμπεριφορές.  Όπως είπε ο Γιάννης Οικονόμου, από τις αρχές Ιανουαρίου που θα παραληφθούν νέα εμβόλια για τα παιδιά ηλικίας 5 έως 11 ετών θα προστεθούν νέα ραντεβού για τον εμβολιασμό τους κατά του κορονοϊού. Θα υπάρξει επομένως, όπως είπε, ομαλή ροή στα ραντεβού.   «Η ανταπόκριση για τον εμβολιασμό των παιδιών είναι εντυπωσιακή. Μέχρι στιγμής έχουν προγραμματιστεί πάνω από 28.000 ραντεβού. Θα ξαναέχουμε μεγάλο αριθμό ραντεβού,  όταν θα παραλάβουμε και καινούρια εμβόλια για τα παιδιά στις αρχές Ιανουαρίου δεδομένου ότι το εμβόλιο αυτό είναι διαφορετικό, στο 1/3 της δόσης από τους ενήλικες. Θα υπάρχει όμως ομαλή ροή από τις αρχές του έτους», δήλωσε χαρακτηριστικά.    Σε ό,τι αφορά στις εικόνες που καταγράφηκαν χθες στη Χαλκίδα με αρνητές γονείς να καίνε βιβλία, ανέφερε ότι προκαλούν μόνο ανατριχίλα και τα πιο απαίσια συναισθήματα. Τους χαρακτήρισε δε ως «περιθωριακά στοιχεία», «τσαρλατάνους» και  ανθρώπους που μέσα στη γραφικότητά τους γίνονται επικίνδυνοι γιατί μπορεί να παρασύρουν ανθρώπους και να τους πάρουν στον λαιμό τους.  Στο πλαίσιο αυτό, ο κ. Οικονόμου υπογράμμισε ότι η πολιτεία έχει αποδείξει ότι όλους αυτούς δεν τους αντιμετωπίζει ως γραφικούς, αλλά με βάση τους κανόνες του θεσμικού πλαισίου και με την αυστηρότητα που επιβάλλεται απέναντι στον κίνδυνο που εγκυμονούν οι πράξεις τους. «Είδατε ότι από αυτούς τους τσαρλατάνους, τους Θεματοφύλακες του Συντάγματος, προφυλακίστηκαν οι 3 από τους 11 με πολύ αυστηρούς περιοριστικούς όρους. Αντιμετωπίζουν και κατηγορίες κακουργηματικής πράξης. Τροποποιήθηκε και ο Ποινικός Κώδικας ώστε να έχει τη δυνατότητα και η αστυνομία και η δικαιοσύνη να αντιμετωπίζει με πιο αυστηρές κυρώσεις αυτές τις απαράδεκτες συμπεριφορές», επισήμανε. Όπως είπε οι άνθρωποι αυτοί προσβάλλουν την κοινή λογική και εκπέμπουν φασιστικές συμπεριφορές που παραπέμπουν στη Γερμανία του Χίτλερ, ξεκαθαρίζοντας ότι η οργανωμένη πολιτεία δε θα ανεχτεί τέτοιες συμπεριφορές.   «Η κυβέρνηση έχει προσπαθήσει και με την πειθώ και με τη διαδικασία της διευκόλυνσης στο εμβόλιο να αντιμετωπίσει τις όποιες ενστάσεις και ανησυχίες είχαν οι άνθρωποι. Απαντήσαμε σε απορίες, πήγαμε σε κατ’οίκον εμβολιασμός. Εξαντλήθηκε η διαδικασία της πειθούς. Όταν έρχεσαι αντιμέτωπος με πολιτικοποίηση του εμβολίου και σκοταδιστικές αντιλήψεις, κάποια στιγμή πρέπει να εφαρμόζεις και νόμους και να  προσαρμόζεις το νομικό σου οπλοστάσιο», δήλωσε ο κ. Οικονόμου.  Μάλιστα, εκτίμησε ότι αυτοί οι άνθρωποι είναι πιθανόν απομεινάρια ριζοσπαστικών εκφράσεων που ανήκουν στα άκρα ρίχνοντας εμμέσως και τα βέλη του στην αντιπολίτευση ότι κλείνει το μάτι στους αντιεμβολιαστές. «Η κυβέρνηση άνοιξε μέτωπο απέναντί τους και δεν συμπεριφέρθηκε έτσι και ο υπόλοιπος πολιτικός κόσμος. Εξέπεμπε θολά μηνύματα. Δε λέω ότι τους υποκίνησε, αλλά κρατούσε ανοιχτούς διαύλους επικοινωνίας», κατέληξε.    ΣΚΑΪ  "
newsit.gr,https://www.newsit.gr/topikes-eidhseis/koronoios-antiemvoliastes-ekapsan-rapid-test-kai-maskes-sti-xalkida-stin-pyra-kai-gnosto-paidiko-vivlio/3428032/,Κοσμος,Κορονοϊός: Αντιεμβολιαστές έκαψαν rapid test και μάσκες στη Χαλκίδα – Στην πυρά και γνωστό παιδικό βιβλίο,2021-12-13T17:23:42+02:00,,"NewsIT Τοπικα Νεα Αντιεμβολιαστες εκαψαν rapid test και μασκες στη Χαλκιδα - Στην πυρα και γνωστο παιδικο βιβλιο Άλλη μία ακραία εκδήλωση από αντιεμβολιαστές, αυτή τη φορά στη Χαλκίδα. Παρέδωσαν στις φλόγες rapid test, μάσκες προστασίας αλλά και βιβλία πίσω από τα δικαστήρια της πόλης. Αρκετοί αντιεμβολιαστές, κυρίως γονείς, συγκεντρώθηκαν στη Χαλκίδα για να διαμαρτυρηθούν για τα μέτρα προστασίας από τον κορονοϊό…   Στο κέντρο είχαν τοποθετήσει έναν κουβά όπου άρχισαν να καίνε το παιδικό βιβλίο του Ευγένιου Τριβιζά για την πανδημία, το οποίο μοιράστηκε στις αρχές Δεκεμβρίου στα σχολεία. Επίσης έκαψαν φωτοτυπίες του νόμου 4682, καθώς μάσκες, αλλά και rapid test! Δείτε βίντεο του Eviathema.gr από το «εμπρηστικό» χάπενινγκ των αρνητών της πραγματικότητας:  Για τα νέα παρατράγουδα από αντιεμβολιαστές θα πρέπει να αναμένεται παρέμβαση της δικαιοσύνης.  "
newsit.gr,https://www.newsit.gr/kosmos/italia-antiemvoliastes-evgalan-prosopika-stoixeia-tou-mario-ntragki-sto-internet/3427462/,Κοσμος,Ιταλία: Αντιεμβολιαστές έβγαλαν προσωπικά στοιχεία του Μάριο Ντράγκι στο ίντερνετ,2021-12-12T21:44:56+02:00,,"NewsIT Κοσμος Ιταλια: Αντιεμβολιαστες εβγαλαν προσωπικα στοιχεια του Μαριο Ντραγκι στο ιντερνετ Το τελευταίο εικοσιτετράωρο στην Ιταλία καταγράφηκαν 19.215 κρούσματα κορονοϊού και 66 άνθρωποι έχασαν την ζωή τους. Συνολικά, πραγματοποιήθηκαν 501.815 διαγνωστικά τεστ, το 3,8% από τα οποία προέκυψε θετικό. Στις μονάδες εντατικής θεραπείας της χώρας βρίσκονται 829 ασθενείς με Covid 19, ενώ στους νοσοκομειακούς θαλάμους είναι 6.697.  Στο μεταξύ, ομάδα αντιεμβολιαστών επιτέθηκε, μέσω διαδικτύου, στον Ιταλό πρωθυπουργό Μάριο Ντράγκι: αναρτήθηκε η διεύθυνση της κατοικίας του, με προτροπή «να πραγματοποιούνται κάθε βράδυ συγκεντρώσεις έξω από το σπίτι του». Με το συμβάν ασχολείται ο τομέας της ιταλικής αστυνομίας που ερευνά την «διάπραξη αδικημάτων μέσω ίντερνετ». Παράλληλα, μετά τον χθεσινό θάνατο ενός πενηντάχρονου άνδρα, ο οποίος αρνήθηκε να εμβολιαστεί και να διασωληνωθεί στην πόλη Τρέντο της βόρειας Ιταλίας, σήμερα στην ίδια πόλη έχασε την ζωή του ένας ασθενής τριάντα εννέα ετών, αντιεμβολιαστής επίσης. Ο ίδιος ανήκε σε ευπαθή ομάδα και, παρά τις προτροπές των συγγενών του, αποφάσισε να μην εμβολιαστεί. Το «προφίλ» του, στο Facebook, γέμισε συλλυπητήρια μηνύματα συγγενών και φίλων. Ένα ιδίως, το οποίο προβάλλεται με έμφαση από τα ιταλικά μέσα ενημέρωσης, συνοψίζει τον πόνο αλλά και τον θυμό πολλών ανθρώπων για μια ακόμη αδικοχαμένη ζωή: «σου εύχομαι να αναπαυθεί η ψυχή σου. Έλεγες ότι ο κορονοϊός δεν υπάρχει, φίλε μου…», γράφει ένας αδελφικός φίλος του τριανταεννιάχρονου.    .  "
newsit.gr,https://www.newsit.gr/kosmos/italia-antiemvoliastes-etoimazoun-kinitopoiiseis-ekso-apo-to-spiti-tou-ntragki-19-215-krousmata-to-teleytaio-24oro/3427446/,Κοσμος,Ιταλία: Αντιεμβολιαστές ετοιμάζουν κινητοποιήσεις έξω από το σπίτι του Ντράγκι – 19.215 κρούσματα το τελευταίο 24ωρο,2021-12-12T21:27:07+02:00,,"NewsIT Κοσμος Ιταλια: Αντιεμβολιαστες ετοιμαζουν κινητοποιησεις εξω απο το σπιτι του Ντραγκι – 19.215 κρουσματα το τελευταιο 24ωρο Την ώρα που στην Ιταλία καταγράφονται χιλιάδες κρούσματα κορονοϊού, αντιεμβολιαστές βάζουν στο «στόχαστρο» τον Μάριο Ντράγκι και ετοιμάζουν κινητοποιήσεις έξω από το σπίτι του… Την πρόθεση τους εξέφρασαν σε ανάρτηση στα social media, γνωστοποιώντας μάλιστα και την διεύθυνση του πρωθυπουργού! Ειδικότερα, ομάδα αντιεμβολιαστών επιτέθηκε, μέσω αναρτήσεων στα social media, στον πρωθυπουργό της Ιταλίας, Μάριο Ντράγκι. Δεν δίστασαν μάλιστα να αναρτήσουν και την διεύθυνση του σπιτιού του, με προτροπή «να πραγματοποιούνται κάθε βράδυ συγκεντρώσεις έξω από το σπίτι του». Με το συμβάν ασχολείται ο τομέας της ιταλικής αστυνομίας που ερευνά την «διάπραξη αδικημάτων μέσω ίντερνετ».  Παράλληλα, το τελευταίο εικοσιτετράωρο στην Ιταλία καταγράφηκαν 19.215 κρούσματα κορονοϊού και 66 άνθρωποι έχασαν την ζωή τους. Συνολικά, πραγματοποιήθηκαν 501.815 διαγνωστικά τεστ, το 3,8% από τα οποία προέκυψε θετικό. Στις μονάδες εντατικής θεραπείας της χώρας βρίσκονται 829 ασθενείς με Covid 19, ενώ στους νοσοκομειακούς θαλάμους είναι 6.697. Αξίζει επίσης να σημειωθεί ότι μετά τον θάνατο ενός 55χρονου άνδρα, ο οποίος αρνήθηκε να εμβολιαστεί και να διασωληνωθεί στην πόλη Τρέντο της βόρειας Ιταλίας, σήμερα στην ίδια πόλη έχασε την ζωή του ένας ασθενής τριάντα εννέα ετών, αντιεμβολιαστής επίσης. Ο ίδιος ανήκε σε ευπαθή ομάδα και, παρά τις προτροπές των συγγενών του, αποφάσισε να μην εμβολιαστεί. Το «προφίλ» του 55χρονου αντιεμβολιαστή στο Facebook γέμισε συλλυπητήρια μηνύματα συγγενών και φίλων. Ένα ιδίως, το οποίο προβάλλεται με έμφαση από τα ιταλικά μέσα ενημέρωσης, συνοψίζει τον πόνο αλλά και τον θυμό πολλών ανθρώπων για μια ακόμη αδικοχαμένη ζωή: «σου εύχομαι να αναπαυθεί η ψυχή σου. Έλεγες ότι ο κορονοϊός δεν υπάρχει, φίλε μου…», γράφει ένας αδελφικός φίλος του τριανταεννιάχρονου.    "
newsit.gr,https://www.newsit.gr/topikes-eidhseis/koronoios-thessaloniki-stayroi-simaies-eikones-kai-mpalonia-sti-nea-poreia-antiemvoliaston/3427232/,Κοσμος,"Κορονοϊός – Θεσσαλονίκη: Σταυροί, σημαίες, εικόνες και μπαλόνια στη νέα πορεία αντιεμβολιαστών",2021-12-12T16:32:18+02:00,,"NewsIT Τοπικα Νεα Κορονοιος – Θεσσαλονικη: Σταυροι, σημαιες, εικονες και μπαλονια στη νεα πορεια αντιεμβολιαστων Αντιεμβολιαστές στη Θεσσαλονίκη βγήκαν ξανά στους δρόμους. Συνθήματα κατά των εμβολίων και της κυβέρνησης… Πορεία πραγματοποίησαν το απόγευμα αρνητές του υποχρεωτικού εμβολιασμού στο κέντρο της Θεσσαλονίκης. Οι αρνητές του υποχρεωτικού εμβολιασμού καθώς και υγειονομικοί σε αναστολή εργασίας συγκεντρώθηκαν το μεσημέρι στο άγαλμα του Μεγάλου Αλεξάνδρου.  Οι διαδηλωτές φώναξαν συνθήματα κατά των εμβολίων και της κυβέρνησης. Η πορεία κατέληξε στο άγαλμα Μεγάλου Αλεξάνδρου μέσω της Λεωφόρου Νίκης. Δείτε τις εικόνες του thestival.gr…   Νωρίτερα εκατοντάδες άτομα συγκεντρώθηκαν στο άγαλμα του Μ. Αλεξάνδρου με ελληνικές σημαίες, σταυρούς, πανό που αναφέρονται στα εμβόλια και στην κυβέρνηση. Παράλληλα οι διαδηλωτές φώναζαν συνθήματα, που μεταξύ άλλων, λένε «Ελλάδα σημαίνει ορθοδοξία». Δείτε το βίντεο του thesstoday.gr…  Δείτε παρακάτω φωτογραφίες από τη συγκέντρωση διαμαρτυρίας στη Θεσσαλονίκη…        "
newsit.gr,https://www.newsit.gr/ellada/mitropolitis-messinias-xrysostomos-o-ypoxreotikos-emvoliasmos-olon-einai-i-moni-lysi/3426492/,Κοσμος,Μητροπολίτης Μεσσηνίας Χρυσόστομος: «Ο υποχρεωτικός εμβολιασμός όλων είναι η μόνη λύση»,2021-12-11T14:15:01+02:00,,"NewsIT Ελλαδα Μητροπολιτης Μεσσηνιας Χρυσοστομος: «Ο υποχρεωτικος εμβολιασμος ολων ειναι η μονη λυση» Υπέρ του εμβολιασμού για τον κορονοϊό τάσσεται ο Μητροπολίτης Μεσσηνίας Χρυσόστομος λίγα 24ωρα πριν την συνεδρίαση της Διαρκούς Ιεράς Συνόδου.  «Η μόνη λύση είναι ο υποχρεωτικός εμβολιασμός όλων», τονίζει σε συνέντευξή του ο Ποιμενάρχης Μεσσηνίας ερωτηθείς για τη λύση που προτείνει ως ιεράρχης στην Κυβέρνηση ενόψει των Χριστουγέννων.  Σημειώνει, μάλιστα, χαρακτηριστικά ότι «ο υποχρεωτικός εμβολιασμός υπαγορεύεται και υποδεικνύεται από την ίδια την αναγκαιότητα του εμβολίου για την επίτευξη της ανοσίας», ενώ την ίδια στιμγή ξεκαθαρίζει ότι » Η Εκκλησία δεν μπορεί να κάνει τίποτε άλλο από το να ενημερώσει και να εφιστά την προσοχή στους πιστούς να εμβολιαστούν και να τηρούν τα μέτρα υγειονομικής τάξης. Στην Εκκλησία δε χωρούν αποκλεισμοί, ούτε επιλογές ποιος μπαίνει και ποιος όχι». Λίγο πριν την κρίσιμη συνεδρίαση της Διαρκούς Ιεράς Συνόδου την Δευτέρα (13.12.21) με την παρουσία του Πρωθυπουργού Κυριάκου Μητσοτάκη και της Υπουργού Παιδείας Νίκης Κεραμέως ο Σεβασμιώτατος Μεσσηνίας, ένας ιεράρχης με μεστό και ψύχραιμο λόγο, προκρίνει ως λύση για την Κυβέρνηση τον υποχρεωτικό εμβολιασμο.  Ο κ. Χρυσόστομος μιλά για όλα τα θέματα που ταλανίζουν, για το πόσο έχει επηρεαστεί η εκκλησία από την πανδημία, τονίζοντας ότι «οι εκκλησίες σε οικονομικό επίπεδο περνάνε μεγάλη δοκιμασία» αλλά και για την αναγκαία συμπόρευση εκκλησίας και επιστήμης. Παράλληλα, δε διστάζει να υπογραμμίζει για τους αντιεμβολιαστές ότι «ποίοι αναγάγουν το ζήτημα του εμβολίου σε επίπεδο πίστης βρίσκονται στην εποχή του Μεσαίωνα», χωρίς να εξαιρεί από το πλαίσιο αυτό και τους αντιεμβολιαστές κληρικούς. «Ναι» στα μέτρα, «Όχι» στους ελέγχους για την τήρηση των μέτρων μέσα στις εκκλησίες, γιατί δεν είναι εφικτό κάτι τέτοιο… Αυτή η θέση της Ιεράς Συνόδου έχει προκύψει επειδή η Εκκλησία δεν έχει το προσωπικό για να εφαρμόσει τους αντίστοιχους ελέγχους; «Είναι γνωστό ότι και η Ιερά Σύνοδος, αλλά και η Εκκλησία γενικότερα, ήταν θετική στην εφαρμογή όλων των μέτρων που κατά καιρούς έχουν θεσπιστεί για την αντιμετώπιση της πανδημίας. Όπως, επίσης, είναι θετική και προβάλλει την αναγκαιότητα του εμβολιασμού όλων. Με την τελευταία εγκύκλιό της η Ιερά Σύνοδος, σωστά, επισήμανε ότι δεν είναι δυνατόν να εφαρμοστούν τα μέτρα ελέγχου εμβολιασμού και rapid test κατά την είσοδο των πιστών στον ιερό ναό, διότι δεν υπάρχουν τα αρμόδια πρόσωπα, ούτε υπάρχουν τέτοιες εξουσιοδοτήσεις για να μπορέσει να υλοποιηθεί αυτός ο έλεγχος. Αυτό δεν ερμηνεύεται ως άρνηση απέναντι στην εφαρμογή των μέτρων, αλλά ως αδυναμία εφαρμογής από μέρους της Εκκλησίας, του προσωπικού και των επιτρόπων του συγκεκριμένου μέτρου». Ποια λύση προτείνετε ως ιεράρχης στην κυβέρνηση για τα μέτρα που δεν είναι εφικτό να εφαρμοστούν, λαμβάνοντας ως δεδομένο το πλήθος των πιστών που θα συρρεύσει στους ναούς ενόψει των Χριστουγέννων; «Η μόνη λύση είναι ο υποχρεωτικός εμβολιασμός όλων. Ο υποχρεωτικός εμβολιασμός όλων υπαγορεύεται και υποδεικνύεται από την ίδια την αναγκαιότητα του εμβολίου για την επίτευξη της ανοσίας. Εναπόκειται στην κυβέρνηση να επιλέξει τον τρόπο με τον οποίο θα εφαρμόσει αυτή την υποχρεωτικότητα. Δεν είναι αρμοδιότητα της Εκκλησίας, δεν είναι αρμοδιότητα των θρησκευτικών λειτουργών. Η Εκκλησία δεν μπορεί να κάνει τίποτε άλλο από το να ενημερώσει και να εφιστά την προσοχή στους πιστούς να εμβολιαστούν και να τηρούν τα μέτρα υγειονομικής τάξης. Στην Εκκλησία δε χωρούν αποκλεισμοί, ούτε επιλογές ποιος μπαίνει και ποιος όχι». Πώς έχει επηρεαστεί η Εκκλησία από την επέλαση της πανδημίας; «Όπως βλέπουμε, ολόκληρη η κοινωνία δοκιμάζεται από αυτή την πανδημία, όχι μόνο στο επίπεδο της υγείας, αλλά και στο επίπεδο της λειτουργίας των θεσμών. Έχουν αναπτυχθεί ομάδες αμφισβήτησης τόσο της Εκκλησίας όσο και της κυβέρνησης, αλλά και των κοινωνικών παραμέτρων που αυτή η πανδημία έχει εμφανίσει στο κοινωνικό σύνολο. Και αυτή η αμφισβήτηση που αναπτύσσεται μέσα στην Εκκλησία με επικίνδυνο τρόπο, μπορεί να οδηγήσει ακόμα και σε τάσεις διάσπασης, όπως αντίστοιχες μορφές διασπαστικές εμφανίζονται και μέσα στην ελληνική πραγματικότητα. Όμως, αυτή τη στιγμή αυτό που προέχει είναι η προστασία της υγείας όλων των ανθρώπων, ως συνανθρώπων μας και το πώς θα απαλλαγούμε γρηγορότερα από τον κορονοϊό. Σε επίπεδο οικονομικό, οι εκκλησίες περνάνε μεγάλη δοκιμασία, καθώς η προσέλευση των πιστών δεν είναι ίδια όπως πριν από την εμφάνιση του κορονοϊού. Αυτό σημαίνει ότι έχουμε οικονομικά προβλήματα με την πτώση των εσόδων των ναών. Ωστόσο, προς το παρόν αυτά αντιμετωπίζονται με μια προσεκτική διαχείριση. Έτσι η Εκκλησία μπορεί και ανταποκρίνεται και στις υποχρεώσεις της, αλλά και σε αυτά τα οποία πρέπει να προσφέρει και να ενισχύσει τους ανθρώπους. Οφείλω να πω, βέβαια, ότι παράλληλα προς αυτή τη μείωση των οικονομικών έρχονται ιδιωτικοί φορείς και ιδιωτικές πρωτοβουλίες, αλλά και η ίδια η κυβέρνηση, η οποία δίνει μια ενισχυτική προσφορά, για να μπορέσουμε να ανταποκριθούμε στις απαιτήσεις των καιρών. Όπως και μια οικονομική ενίσχυση αντίστοιχα προσέφερε η Περιφέρεια Πελοποννήσου, σε όλες τις Μητροπόλεις που ανήκουν στα όριά της». Έγιναν λάθη από πλευράς της Εκκλησίας σε αυτά τα δύο χρόνια αναφορικά με την πανδημία; «Όχι, κανένας λανθασμένος χειρισμός δεν έγινε. Όλες οι αποφάσεις οι οποίες ελήφθησαν ήταν αποτέλεσμα μεγάλου προβληματισμού, έχοντας ως κριτήριο να μπορέσουμε να διαφυλάξουμε την υγεία και την ακεραιότητα της ζωής των πιστών μας». Εκκλησία και Επιστήμη: Μπορούν να συμπορευτούν; «Και βέβαια, μπορούν να συμπορευτούν, αφού διαχρονικά υπάρχει αυτή η συμπόρευση. Στη μόνη περίοδο στην οποία δε συμπορεύτηκε η Επιστήμη με την Εκκλησία και τη Θεολογία ήταν η περίοδος του Μεσαίωνα, οπότε δημιουργήθηκε μια κατάσταση αντιπαλότητας, γιατί πίστευε η Εκκλησία ότι μπορεί να ποδηγετήσει την Επιστήμη, και η Επιστήμη βέβαια ασκούσε μια δριμεία κριτική απέναντι στις ενέργειες της Εκκλησίας, με αποτέλεσμα να δημιουργηθεί αυτή η μεγάλη ένταση και η μεγάλη διάσταση. Δε νομίζω ότι σήμερα τίθεται τέτοιο ζήτημα, αφού όλοι σεβόμεθα και εφαρμόζουμε τα επιστημονικά δεδομένα, τα επιστημονικά και ερευνητικά αποτελέσματα. Άλλωστε, η πίστη μας δεν εξαρτάται από τα αποτελέσματα της Επιστήμης. Η πίστη είναι τρόπος ζωής και στάσης, απέναντι στο Θεό και απέναντι στο συνάνθρωπο. Κανένα επιστημονικό και ερευνητικό δεδομένο δεν μπορεί να περιχαρακώσει ή να αδυνατίσει αυτή τη σχέση του Θεού με τον άνθρωπο και με το συνάνθρωπο». Ένα ποσοστό ανεμβολίαστων αναγάγει την απόφασή του να μην εμβολιαστεί σε θέμα πίστης, ενώ ένα άλλο ποσοστό δεν έχει πειστεί για την αποτελεσματικότητα του εμβολίου. Ποιο το σχόλιό σας; «Όλοι αυτοί οι οποίοι αναγάγουν το ζήτημα του εμβολίου σε επίπεδο πίστης βρίσκονται στην εποχή του Μεσαίωνα. Αμφισβητούν την Επιστήμη, αμφισβητούν την ύπαρξη του ιού, αμφισβητούν την αποτελεσματικότητα των εμβολίων, και για να τα δικαιολογήσουν όλα αυτά, αναπτύσσουν θρησκοληπτικές αντιλήψεις, τις οποίες αναγάγουν σε επίπεδο πίστης, και με αυτό τον τρόπο νοηματοδοτούν τη δική τους αντίσταση. Το να μη θέλει να εμβολιαστεί κάποιος είναι δικαίωμά του. Και αυτό το δικαίωμα θα πρέπει να το αντιμετωπίσει η Πολιτεία με ανάλογα μέτρα. Το να επιβάλλει, όμως, κάποιος σε κάποιους άλλους τις απόψεις του ή το να δημιουργεί κινήματα τέτοια, τα οποία λειτουργούν με τη μορφή του bullying απέναντι σε αυτούς που πιστεύουν στον εμβολιασμό, είναι Μεσαίωνας με την απόλυτη έκφραση του όρου». Από την άλλη πλευρά, υπάρχουν και ορισμένοι κληρικοί που «κάνουν ανυπακοή» τόσο στην Εκκλησία όσο και στους νόμους του κράτους. Ποιο το σχόλιό σας σχετικά με τη στάση τους αυτή; «Στο ίδιο πλαίσιο με τους παραπάνω τίθενται και οι κληρικοί. Είναι αυτοί οι οποίοι εκφράζουν μεσαιωνικές αντιλήψεις, παρωχημένων εποχών και δε βοηθούν ούτε την Εκκλησία, ούτε το κράτος, ούτε την Πολιτεία, ούτε και την ίδια την ανθρώπινη κοινωνία. Δημιουργούν μια αλυσίδα θανάτων και δεν κάνουν τίποτε άλλο. Εμφωλεύει δε και ο κίνδυνος, εξαιτίας ακριβώς αυτής της οργανωμένης μορφής έκφρασης του αντιεμβολιασμού, να χρησιμοποιηθούν όλοι αυτοί προς ίδιον όφελος κάποιων οι οποίοι επιδιώκουν να δώσουν το δικό τους πολιτικό στίγμα στα πράγματα της χώρας». Ποιο το εμβολιαστικό ποσοστό των κληρικών που υπηρετούν στην Ιερά Μητρόπολη Μεσσηνίας; «Θέλω να πιστεύω ότι με τον καιρό θα ωριμάσει η αντίληψη και η άποψη ότι θα πρέπει οι πάντες να εμβολιαστούν και με τις τρεις δόσεις του εμβολίου. Διαφορετικά, κινδυνεύουν να διασπείρουν το θάνατο στο περιβάλλον τους και στην τοπική μας κοινωνία. Στη Μητρόπολή μας, σε σύνολο 165 ιερέων, οι 35 μόνο είναι ανεμβολίαστοι». Ποιο το αποτύπωμα της επίσκεψης του Πάπα Φραγκίσκου για την Ελλάδα, την Ευρώπη και την Ελλαδική Εκκλησία; «Καταρχάς, η επίσκεψη του Πάπα στην Ελλάδα στέλνει ένα τριπλό μήνυμα. Το πρώτο έχει να κάνει με το χώρο που επισκέφθηκε: την Κύπρο και τη χώρα μας. Δύο μεγάλες γεωγραφικές περιφέρειες που αγγίζουν το χώρο της Μεσογείου και, κυρίως, το χώρο της Ανατολικής Μεσογείου. Ξέρουμε όλοι τη σημασία που έχει αυτή τη στιγμή η Ανατολική Μεσόγειος στο διεθνή χώρο. Με αφορμή αυτά τα δύο ταξίδια, τόνισε την ανάγκη σεβασμού των ανθρωπίνων δικαιωμάτων, των θρησκευτικών ελευθεριών, μίλησε για το κυπριακό, μίλησε για της συμφωνία των Πρεσπών και έδωσε το στίγμα του ως εκκλησιαστικού ηγέτη και στο πώς θα πρέπει να επιλυθούν όλα αυτά τα προβλήματα. Το δεύτερο έχει να κάνει με τη μετάβασή του στη Μυτιλήνη για να επισκεφτεί τους μετανάστες. Θυμόμαστε ότι αυτή η επίσκεψη έγινε και πριν από πέντε χρόνια, οπότε έδωσε μια επικαιροποίηση στο μεταναστευτικό, ενώ σήμερα έδωσε την ηθική και ανθρωπιστική διάσταση επίλυσης του ζητήματος του μεταναστευτικού, που αποτελεί πλέον πρόβλημα όχι μόνο δικό μας, αλλά ολόκληρης της Ευρώπης, και που η Ευρώπη θα πρέπει να διαχειριστεί. Το τρίτο έχει να κάνει με την επίσκεψή του στον Αρχιεπίσκοπο Ιερώνυμο, που σηματοδοτείται από δύο βασικά πράγματα. Αφενός, ότι ζήτησε συγγνώμη και εξέφρασε τη ντροπή του εκ μέρους της Ρωμαιοκαθολικής Εκκλησίας για το ότι οι πιστοί και η ίδια η Ρωμαιοκαθολική Εκκλησία δεν έδωσαν καμία υποστήριξη στον αγώνα του 1821, όπως και παλαιότερα οι προγενέστεροι Πάπες είχαν ζητήσει συγγνώμη για τις Σταυροφορίες, το Σχίσμα και πολλά άλλα. Αφετέρου, επισήμανε την αναγκαιότητα συνέχισης του θεολογικού διαλόγου για ζητήματα τα οποία είναι στα άμεσα ενδιαφέροντα της Ρωμαιοκαθολικής Εκκλησίας, όπως είναι η λειτουργία της Συνοδικότητας. Είπε ότι αυτός ο διάλογος θα πρέπει να μη μείνει μόνο στο θεολογικό επίπεδο, αλλά να συνεχίσουμε και μια άλλη μορφή διαλόγου, με ποιμαντικά, κοινωνικά και ανθρωπιστικά θέματα που θα στηρίζονται πάνω στις χριστιανικές αρχές των αξιών μας και στην κοινή μας χριστιανική παράδοση». Ωστόσο, το προηγούμενο διάστημα κάποιοι ιεράρχες ήταν αντίθετοι με την επίσκεψη του Πάπα στην Ελλάδα. Πώς σχολιάζετε τη στάση αυτή; «Ο καθένας έχει το δικαίωμα να εκφράζει τις απόψεις του και τις θέσεις του, όμως η επίσκεψη αξιολογείται επί του σκοπού και εκ των αποτελεσμάτων αυτής». Ποιο το μήνυμά σας προς τον κόσμο για τα φετινά Χριστούγεννα; «Ο Χριστός ήρθε στον κόσμο και έδωσε στον άνθρωπο την ελπίδα και τη σωτηρία. Σήμερα, λοιπόν, που διερχόμεθα αυτές τις δύσκολες περιόδους της αμφισβήτησης, της δοκιμασίας, του πόνου και του θανάτου, ο άνθρωπος πρέπει να παραδειγματίζεται και να αντλεί δύναμη από τη γέννηση του Χριστού. Να μη χάνει την ελπίδα του και να αγωνίζεται για να μπορέσει να ανταποκριθεί καλύτερα στο έργο του, το οποίο είναι έργο που έχει να κάνει με τη ζωή των συνανθρώπων μας».   tharrosnews.gr  "
newsit.gr,https://www.newsit.gr/politikh/thanos-pleyris-proslipseis-4-000-nosileyton-kai-910-giatron-vriskomaste-sti-koryfosi-tou-4ou-kymatos/3426468/,Κοσμος,Θάνος Πλεύρης: Προσλήψεις 4.000 νοσηλευτών και 910 γιατρών – Βρισκόμαστε στη κορύφωση του 4ου κύματος,2021-12-11T14:02:00+02:00,,"NewsIT Πολιτικη Θανος Πλευρης για «VIP ΜΕΘ»: Δεν θα επιτρεψω να προσβαλλουν γιατρους και νοσηλευτες Αυτή τη στιγμή το 4ο κύμα της πανδημίας κορονοϊού βρίσκεται στην κορύφωσή της δήλωσε ο υπουργός Υγείας, Θάνος Πλεύρης από την Πάτρα. Ο υπουργός Θάνος Πλεύρης επισκέφτηκε τα νέα ιατρεία του Κέντρου Υγείας Βορείου Τομέα της Πάτρας, λέγοντας πως τώρα η πανδημία είναι στην κορύφωσή της, όμως η πορεία θα είναι φθίνουσα, κάτι στο οποίο θα βοηθήσει η προσέλευση των πολιτών στον εμβολιασμό.  Ο ίδιος αναφέρθηκε και στις καταγγελίες Γιαννάκου περί VIP ΜΕΘ λέγοντας πως «ο κ. Γιαννάκος ανασκεύασε τις δηλώσεις του». Επισήμανε ότι από τις 550 κλίνες που υπήρχαν, σήμερα είναι διαθέσιμες 1.300 κλίνες ΜΕΘ ενώ σημείωσε πώς όταν έχεις μία πανδημία θα έχεις αναμονές. «Πήρα τα στοιχεία και έβλεπα ότι αναμονές προ πανδημίας ήταν 70 και 80 άτομα την ημέρα. Με την πανδημία, ναι, υπάρχουν αναμονές και τις αντιμετωπίζουμε σε συνεννόηση με τους διοικητές. Προσπαθούμε όπου χρειάζεται να διασωληνωθεί ασθενής εκτός ΜΕΘ, αυτό να γίνεται είτε σε χειρουργικά κρεβάτια, είτε σε κλίνες ΜΑΦ. Αυτό ήταν φαινόμενο κυρίως της Βορείου Ελλάδας που υπήρχε πολύ μεγάλη πίεση. Παράλληλα όπου είναι δυνατή η διακομιδή – γατί γίνεται διακομιδή με ιατρικά κριτήρια- να μεταφέρονται» σημείωσε.    «Ελεεινά ψεύδη, ότι κρατούνται κρεβάτια προσβάλλουν πρώτα από όλα τους γιατρούς και τους νοσηλευτές. Οι διακομιδές δεν γίνονται από πολιτικούς, γίνεται από έναν ιατρό που ανεβάζει στο σύστημα ποιο περιστατικό πρέπει να διακομισθεί, από το σύστημα του ΕΚΑΒ που παρακολουθεί τη μεταφορά που πρέπει να κάνει ο ασθενής και από τον γιατρό ΜΕΘ του νοσοκομείου που τον υποδέχεται» τόνισε. Αναφερόμενος γενικότερα στην πανδημία, ενόψει και των εορτών, ο υπουργός τόνισε την ανάγκη αύξησης των εμβολιασμών σημειώνοντας: «Ήδη με τα μέτρα τα οποία έχουμε πάρει, έχουμε αύξηση πάνω από ένα εκατομμύριο στην τρίτη δόση. Και ειδικά για τους συμπολίτες μας άνω των 60 ετών, τα ραντεβού για πρώτη δόση προσεγγίζουν πια τις 95.000. Αν σκεφτούμε ότι ήταν 580.000 οι ανεμβολίαστοι, καταλαβαίνετε ότι πάνω από το 20% έχουν κλείσει ραντεβού για το εμβόλιο, το οποίο είναι το μέσο που αυτή τη στιγμή αυτό μας προστατεύει». Ο Πλεύρης αναφέρθηκε και στο πρόγραμμα ενίσχυσης του Εθνικού Συστήματος Υγείας με προσλήψεις ιατρών, νοσηλευτών και λοιπού προσωπικού. «Αυτή τη στιγμή, συγκριτικά με το 2019, υπάρχουν επιπλέον 12.000 επικουρικοί και 2.069 μόνιμοι γιατροί. Ήδη έχουν βγει προκηρύξεις για γιατρούς και τις επόμενες μέρες θα υπάρξει μεγάλη προκήρυξη για νοσηλευτές. Για 4.000 νοσηλευτές και 910 λοιπό ιατρικό προσωπικό». Ανέφερε επίσης ότι για «το επικουρικό προσωπικό που έχει καλύψει τις θέσεις, θα δοθεί η δυνατότητα σε όλους αυτούς τους ανθρώπους οι οποίοι βρίσκονται στο σύστημα και μάχονται αυτή τη στιγμή να μη μείνουν ως επικουρικοί αλλά με τις μεγάλες προκηρύξεις που θα βγουν να έχουνε και μία λελογισμένη προνομιακή αντιμετώπιση. Θα δοθεί η δυνατότητα να γίνουν μόνιμοι με τις διαδικασίες που προβλέπει το Σύνταγμα» είπε και προσέθεσε: «Θα υπάρξουν συνεχείς προκηρύξεις. Και για όλο αυτό το διάστημα, ώσπου να ολοκληρωθούν οι διαδικασίες, ήδη εγκρίθηκαν νέες θέσεις επικουρικών. Συνεπώς ευελπιστούμε ότι θα μπορέσουμε να καλύψουμε όλα τα κενά». Ο Πλεύρης αναφέρθηκε και στα περιστατικά πλαστών πιστοποιητικών σημειώνοντας ειδικώς για τα πιστοποιητικά νόσησης ότι απαιτείται πλέον επιβεβαίωση από τεστ PCR, ενώ σε ό,τι αφορά τους πλαστούς εμβολιασμούς χαρακτήρισε τις περιπτώσεις μεμονωμένες σημειώνοντας ότι εξετάζονται ενδελεχώς. Αναφερόμενος, τέλος, στο προσωπικό που βρίσκεται σε αναστολή εργασίας διότι δεν έχει εμβολιαστεί δήλωσε: «Θέλουμε να είμαστε τελείως κάθετοι, δεν θέλουμε να λέμε πράγματα τα οποία αναιρούμε. Η υποχρεωτικότητα μπήκε για περιορισμένες ομάδες, αφορά στους συγκεκριμένους- και για όσο διάστημα δεν εμβολιάζονται δεν θα μπορέσουν να επιστρέψουν στο σύστημα ενόσω υπάρχει πανδημία». Έξω από το κτίριο, κατά τη διάρκεια της επίσκεψης του υπουργού, είχαν συγκεντρωθεί εργαζόμενοι που βρίσκεται σε αναστολή καθώς και εκπρόσωποι της Ένωσης Ιατρών Νοσοκομείων Αχαΐας. Σημειώνεται πως κοντά στο κέντρο υγείας πραγματοποίησε συγκέντρωση διαμαρτυρίας η Ένωση Νοσοκομειακών Γιατρών Αχαΐας, καθώς και ολιγομελής ομάδα ατόμων από συλλογικότητες και φοιτητικούς συλλόγους.  Παράλληλα, συγκέντρωση πραγματοποίησαν αντιεμβολιαστές και αρνητές μαζί με ανεμβολίαστους υγειονομικούς που βρίσκονται σε αναστολή.  "
newsit.gr,https://www.newsit.gr/topikes-eidhseis/pieria-ellines-aytoxthones-ithageneis-perasan-xeiropedes-kai-apigagan-dieythynti-gymnasiou-se-sxoleio/3425695/,Κοσμος,Πιερία: «Έλληνες Αυτόχθονες Ιθαγενείς» πέρασαν χειροπέδες και απήγαγαν διευθυντή Γυμνασίου σε σχολείο,2021-12-10T10:21:15+02:00,,"NewsIT Τοπικα Νεα Πιερια: «Ελληνες Αυτοχθονες Ιθαγενεις» περασαν χειροπεδες και απηγαγαν διευθυντη Γυμνασιου σε σχολειο Απίστευτες εικόνες στην Πιερία με τον διευθυντή του σχολείου, να βρίσκεται περικυκλωμένος από αυτοαποκαλούμενους «θεματοφύλακες του Συντάγματος». Οι δράστες είχαν σκοπό να τον πάνε με χειροπέδες σε αστυνομικό τμήμα. Άφωνοι οι μαθητές και οι καθηγητές του σχολείου… Σοκ προκαλεί η επίθεση από πέντε αντιεμβολιαστές – αρνητές στον διευθυντή του Γυμνασίου στο Αιγίνιο Πιερίας. Ομάδα ατόμων, που παρουσιάστηκαν ως «θεματοφύλακες του Συντάγματος» πήγε το πρωί στο σχολείο, άρπαξαν τον διευθυντή και του έβαλαν χειροπέδες με στόχο να τον μεταφέρουν στο Αστυνομικό Τμήμα Κατερίνης.  Σύμφωνα με πληροφορίες οι δράστες αντιδρούν στα μέτρα για τον κορονοϊό στα σχολεία και στη χρήση μάσκας. Ο διευθυντής του σχολείου με μώλωπες στα χέρια μεταφέρθηκε τελικά ελαφρά τραυματισμένος στο Κέντρο Υγείας και είναι καλά στην υγεία του. Ο δήμαρχος Πύδνας Κολινδρού Αναστάσιος Μανώλας σοκαρισμένος από το περιστατικό εκτιμά ότι αυτά τα άτομα δεν πρέπει να είναι από την περιοχή. «Ο τέλειος παραλογισμός, οι παράνομοι οδήγησαν στο νόμο τον διευθυντή του Γυμνασίου. Τον απήγαγαν, του έβαλαν χειροπέδες και τον μετέφεραν στον αστυνομικό τμήμα», δήλωσε στον statusfm.gr, ο δήμαρχος.   Το προεδρείου της ΕΛΜΕ Πιερίας επισκέπτεται αυτή την ώρα τον διευθυντή του σχολείου. «Τον περικύκλωσαν τα πέντε άτομα και του έβαλαν χειροπέδες», δήλωσε ο εκπρόσωπος των εκπαιδευτικών Χρήστος Αντωνίου, ο οποίος κατήγγειλε το περιστατικό.  Σύμφωνα με αυτόπτες μάρτυρες οι δράστες έστησαν καρτέρι στον διευθυντή του σχολείου, στις 07:30 το πρωί της Παρασκευής, τον κυνήγησαν, τον “συνέλαβαν” και τον υποχρεώσαν να μπει σε αυτοκίνητο με το οποίο τον οδήγησαν στο Αστυνομικό Τμήμα Αιγινίου. Κατά τη διάρκεια της “καταδίωξης” του διευθυντή του φώναζαν ότι “βασανίζει” τα παιδιά. Εκείνη την ώρα κατέφθαναν και άλλοι εκπαιδευτικοί που βλέποντας την απαγωγή του Γυμνασιάρχη κάλεσαν την αστυνομία. Άνδρες της υποδιεύθυνσης Ασφάλειας Κατερίνης μετέβησαν στο σημείο, συνέλαβαν τους δράστες και τους οδήγησαν στην Αστυνομική Διεύθυνση Κατερίνης όπου αυτή την ώρα σχηματίζεται δικογραφία και αναμένεται να οδηγηθούν στο εισαγγελέα. Δείτε τις εικόνες του olympusmera.gr…  Ο Υπουργός Προστασίας του Πολίτη Τάκης Θεοδωρικάκος δήλωσε σχετικά με το επεισόδιο στo Πιερία: « Τέτοιου είδους συμπεριφορές είναι προκλητικές και απαράδεκτες και η Αστυνομία δεν πρέπει να επιτρέψει την επανάληψή τους».  "
newsit.gr,https://www.newsit.gr/politikh/oikonomou-den-allazoun-ta-metra-anafora-pleyri-ston-areio-pago-gia-tis-meth/3425169/,Κοσμος,Οικονόμου: Δεν αλλάζουν τα μέτρα – Αναφορά Πλεύρη στον Αρειο Πάγο για τις ΜΕΘ,2021-12-09T12:30:18+02:00,,"NewsIT Πολιτικη Οικονομου: Δεν αλλαζουν τα μετρα - Αναφορα Πλευρη στον Αρειο Παγο για τις ΜΕΘ Την καθιερωμένη ενημέρωση της Πέμπτης στους πολιτικούς συντάκτες πραγματοποιεί ο κυβερνητικός εκπρόσωπος, Γιάννης Οικονόμου.  Με την συνάντηση που είχε ο πρωθυπουργός στο Σότσι της Ρωσίας αλλά και την επίσκεψη που προηγήθηκε στο Ισραήλ, ξεκίνησε την ενημέρωση των πολιτικών συντακτών ο κυβερνητικός εκπρόσωπος, Γιάννης Οικονόμου.  Ο κ. Οικονόμου είπε ότι είναι σημαντικό πως στο κοινό ανακοινωθέν της τριμερούς γίνεται αναφορά στα ενεργειακά και στα κυριαρχικά δικαιώματα Ελλάδας, Κύπρου και Ισραήλ. Για το Σότσι, είπε ότι η Ελλάδα προσδοκά περεταίρω ανάπτυξη της διμερούς συνεργασίας με την Ρωσία. Ο πρωθυπουργός, είπε ο κ. Οικονόμου, είναι μέλος της ΕΕ και του ΝΑΤΟ επί 40 χρόνια και δεσμεύεται από τις αποφάσεις τους, αλλά αυτό δεν σημαίνει ότι δεν πρέπει να αναπτυχθούν οι διμερείς σχέσεις ανάμεσα σε Ελλάδα και Ρωσία.  Η κυβέρνηση εφαρμόζει σχέδιο ενεργητικής διπλωματίας για την αναβάθμιση της γεωπολιτικής δύναμης της χώρας μας. Για την πανδημία είπε ότι η νέα μετάλλαξη προκαλεί ανησυχία. Είναι μια περίοδος κρίσιμη, οικονομικά, θρησκευτικά και υγειονομικά. Πρόσθεσε, ότι η κυβέρνηση συνεχίζει την στρατηγική που έχει χαράξει. Αναφέρθηκε στον εμβολιασμό των συμπολιτών μας 60 ετών και άνω αλλά και στην συχνή χρήση του τεστινγκ για να ξέρουμε ποια είναι η κατάστασή μας αλλά και την τήρηση των μέτρων προστασίας. Υπάρχει, είπε σημαντική αύξηση των ραντεβού και για την πρώτη και την αναμνηστική δόση. Ο κ. Οικονόμου είπε ότι τις τελευταίες μέρες κλείστηκαν πάνω από 201.000 ραντεβού πρώτης δόσης με τις 80.000 να είναι από τους 60 και άνω και πάνω από 1 εκατομμύρια αναμνηστικής δόσης. Ο κυβερνητικός εκπρόσωπος είπε ακόμα ότι στο υπουργείο Παιδείας θα υπάρχει ειδική πλατφόρμα για να λύνονται οι απορίες των γονιών για τους εμβολιασμούς των παιδιών 5-11 ετών. Επίσης στις 14 Δεκεμβρίου για γίνει διαδικτυακή ενημέρωση από την κα Μαρία Θεοδωρίδου. Είναι καθήκον όλων μας, τόνισε, να βελτιώσουμε την κατάσταση το επόμενο διάστημα και πρόσθεσε ότι η χαλάρωση είναι ο καλύτερος σύμμαχος του κορονοϊού. Για τα σχολεία είπε ότι είαχμε μείωση κρουσμάτων κατά 1.000 στα σχολεία. Μόνο 15 τμήματα είναι κλειστά, τόνισε. Οι προφάσεις κάποιων να κρατούν τα παιδιά τους μακριά από την εκπαίδευση είναι έωλες είπε και θύμισε την διάταξη που ψηφίστηκε για τις ποινικές κυρώσεις στους γονείς. Μάλιστα επιτέθηκε στον ΣΥΡΙΖΑ για το γεγονός ότι δεν ψήφισε την διάταξη και τον κατηγόρησε ότι κλείνει το μάτι στους αντιεμβολιαστές. Αναφορά στον Άρειο Πάγο θα κάνει ο υπουργός Υγείας, Θάνος Πλεύρης. Αναφορικά με τις καταγγελίες του Προέδρου της ΠΟΕΔΗΝ, απάντησε: «Οι ΜΕΘ είναι διαθέσιμες μόνο με ιατρικά κριτήρια. Είναι αδιανόητος ο διαχωρισμός ασθενών. Η εισαγωγή τους γίνεται με ιατρικά και μόνο τα κριτήρια. Οποιοσδήποτε άλλος ισχυρισμός δεν ισχύει. Ο κ. Πλεύρης θα καταθέσει αναφορά στον εισαγγελέα του Αρείου Πάγου, Είναι ξένο αυτό για την κυβέρνηση και αδιανόητο. Δηλητηριάζει ένα ήδη τεταμένο και φορτισμένο κλίμα στην μάχη που δίνεται». Για τις προθεσμίες που λήγουν τόσο για τους άνω των 60 ο κ. Οικονόμου είπε ότι «Όποιος δεν έχει κάνει την αναμνηστική δόση δεν θα έχει τα προνόμια των συμπολιτών μας». Τέλος, για το θέμα της μείωσης του ΦΠΑ στα νησιά είπε: «Ότι είχε να εξαγγελθεί οικονομικά έχει ψηφιστεί. Η συζήτηση αυτή όντως ξεκίνησε το 2018 αλλά η τότε κυβέρνηση ξεκινούσε από λανθασμένη αφετηρία. Με την διαπραγμάτευση που κάναμε καταφέραμε να αξιοποιήσουμε το προνόμιο του μειωμένου ΦΠΑ. Διορθώσαμε κάποιες εσφαλμένες θέσεις της τότε κυβέρνησης και φτάσαμε σε αυτό το αποτέλεσμα». Για το Σότσι και το θέμα της τιμής του φυσικού αερίου και αν φοβάται αύξηση τιμών απάντησε: υπάρχει ένα πλαίσιο στο οποίο γίνονται οι συνεννοήσεις ανάμεσα στην ΔΕΠΑ και την Gazprom. Θα δουν το επόμενο διάστημα την μείωση 15% οι καταναλωτές και από εκεί και πέρα στόχος είναι να εξαντληθεί κάθε δυνατότητα για να έχουν στήριξη οι καταναλωτές.     "
newsit.gr,https://www.newsit.gr/politikh/kyriakos-mitsotakis-to-paraskinio-tis-apofasis-na-parastei-sti-diarki-iera-synodo/3424949/,Κοσμος,Κυριάκος Μητσοτάκης: Το παρασκήνιο της απόφασης να παραστεί στη Διαρκή Ιερά Σύνοδο,2021-12-09T06:30:16+02:00,,"NewsIT Πολιτικη Το παρασκηνιο της παρουσιας Μητσοτακη στη Διαρκη Ιερα Συνοδο - Κοινο μετωπο με Ιερωνυμο για την πανδημια Το κατώφλι της Διαρκούς Ιεράς Συνόδου αναμένεται να περάσει την επόμενη εβδομάδα ο Κυριάκος Μητσοτάκης, που στην τελική ευθεία για τα Χριστούγεννα, προγραμματίζει να παραστεί στην έκτακτη συνεδρίαση υπό τον Αρχιεπίσκοπο, κ. Ιερώνυμο. Το πρωθυπουργικό γραφείο έχει κάνει ήδη μία καταρχήν συνεννόηση με την Αρχιεπισκοπή και η επίσκεψη στη Διαρκή Ιερά Σύνοδο να οριστικοποιηθεί στις αρχές της ερχόμενης εβδομάδας.  Ο στόχος της παρουσίας του Κυριάκου Μητσοτάκη στην Ιερά Σύνοδο είναι από κοινού με τους ιεράρχες και τον κ. Ιερώνυμο, να στείλουν μήνυμα στους πιστούς, καταρχήν για την ανάγκη να είναι ιδιαίτερα προσεκτικοί στις εκκλησίες την περίοδο των γιορτών και κατά δεύτερον για την ανάγκη να κάνουν τόσο την πρώτη, όσο και την τρίτη δόση του εμβολίου. Η αγωνία στην κυβέρνηση, όπως και στους επιστήμονες, για το ενδεχόμενο διασποράς του ιού στις εκκλησίες την περίοδο των γιορτών είναι μεγάλη, καθώς τυχόν “απροσεξία” ή παρατυπίες από την πλευρά των πιστών μπορεί να οδηγήσει σε ένα νέο κύμα πανδημίας.  Σύμφωνα με κυβερνητικούς κύκλους, ο Πρωθυπουργός επιθυμεί να συζητήσει το θέμα με τους ίδιους τους ιεράρχες που έχουν ακριβή εικόνα για την κατάσταση στις εκκλησίες, Να ακούσει τις προτάσεις τους για τα “κενά” και τις δυσκολίες που υπάρχουν στην τήρηση των μέτρων, και να ζητήσει, παράλληλα με τους ελέγχους που θα κάνουν αστυνομικοί αλλά και στελέχη της Αρχής Διαφάνειας, να συνδράμουν στον μέγιστο δυνατό βαθμό και οι υπεύθυνοι των ναών. Όμως ο Πρωθυπουργός θέλει να και ευχαριστήσει από κοντά τους ιεράρχες που έχουν πρωτοστατήσει στην προσπάθεια “πειθούς” των πιστών σε σχέση με τον εμβολιασμό ή έχουν προχωρήσει και σε συγκεκριμένες δράσεις, όπως το να οργανώσουν μαζικούς εμβολιασμούς με κινητές μονάδες έξω από τους ναούς. Ο Κυριάκος Μητσοτάκης, σε κοινή γραμμή με τον Αρχιεπίσκοπο κ. Ιερώνυμο, αναμένεται να στείλουν ένα μήνυμα συστράτευσης της πολιτείας και της εκκλησίας απέναντι στον κοινό “εχθρό”, την covid_19. Κι αυτό τη στιγμή που δυστυχώς υπάρχουν εκπρόσωποι της εκκλησίας, και όχι μόνο απλοί ιερείς, οι οποίοι “στέλνουν λάθος μηνύματα στο ποίμνιο, ενισχύοντας το αντιεμβολιαστικό κίνημα”, όπως παρατηρεί με νόημα κυβερνητικός παράγοντας. Προβληματισμό προκαλούν δε, και τα στοιχεία που αποτυπώνουν ότι υπάρχει ένα μεγάλο ποσοστό ιερέων που δεν έχουν εμβολιαστεί, ενώ το ποσοστό φέρεται να είναι ακόμη μεγαλύτερο μεταξύ των μοναχών, γυναικών και ανδρών. Κι αυτό παρά το γεγονός ότι μητροπολίτες και ιερείς έχουν χάσει τη ζωή τους ή έχουν περάσει “Γολγοθά” στα νοσοκομεία. Η Εκκλησία και προσωπικά ο Αρχιεπίσκοπος Ιερώνυμος “έχουν βάλει πλάτη” στο θέμα της πανδημίας, ωστόσο κάποιες… εξαιρέσεις θολώνουν κατά καιρούς το μήνυμα. Πρόσφατα η Ιερά Σύνοδος ανταποκρίθηκε στην έκκληση της κυβέρνησης και κάλεσε τους πιστούς, αλλά και τους εκπροσώπους της, να τηρούν πιστά τα μέτρα της πολιτείας, ενώ συνέστησε τη διενέργεια rapid ή μοριακού τεστ για την είσοδο τους στους ναούς. Παράλληλα κάλεσε ιερείς, ψάλτες, νεωκόρους και το υπόλοιπο προσωπικό των ναών, να υποβάλλονται απαραιτήτως σε δύο τεστ εβδομαδιαίως. Στην τελική ευθεία για τις γιορτές η πολιτεία αναμένεται να απευθύνει έκκληση στην εκκλησία να ενεργοποιήσει κάθε μηχανισμό που έχει στη διάθεση της ώστε να τηρούνται όλα τα μέτρα για την προστασία πιστών και κληρικών. Η έκκληση αφορά και στο θέμα του ελέγχου των πιστοποιητικών. Παρότι η ίδια δηλώνει αδυναμία να το πράξει, το αίτημα προς την εκκλησία είναι να ζητήσει ακόμη και τη βοήθεια εθελοντών, ώστε να θωρακίσει όσο περισσότερο μπορεί το εκκλησίασμα απέναντι στην πανδημία. Ο στόχος είναι τα Χριστούγεννα και η Πρωτοχρονιά να μην είναι η σπίθα για μία νέα έκρηξη της πανδημίας.  "
newsit.gr,https://www.newsit.gr/ellada/koronoios-mexri-dyo-xronia-fylakisi-stous-antiemvoliastes-goneis-pou-den-stelnoun-ta-paidia-tous-sxoleio/3424158/,Κοσμος,Κορονοϊός: Μέχρι δυο χρόνια φυλάκιση στους αντιεμβολιαστές γονείς που δεν στέλνουν τα παιδιά τους σχολείο,2021-12-07T21:23:40+02:00,,"NewsIT Ελλαδα Κορονοιος: Μεχρι δυο χρονια φυλακιση στους αντιεμβολιαστες γονεις που δεν στελνουν τα παιδια τους σχολειο Επίσημα, με τη «σφραγίδα» των συναρμόδιων υπουργείων Παιδείας και Δικαιοσύνης, οι γονείς αρνητές που δεν στέλνουν τα παιδιά τους στα σχολεία διότι διαφωνούν με τη χρήση μάσκας και τα υποχρεωτικά self test για τον κορονοϊό, βρίσκονται αντιμέτωποι με ποινικές κυρώσεις. Με τροπολογία που κατατέθηκε στη Βουλή από κοινού τα Υπουργεία Παιδείας και Θρησκευμάτων και Δικαιοσύνης καλύπτεται το νομοθετικό κενό που υπήρχε προκειμένου να καταπολεμηθεί το φαινόμενο γονέων και κηδεμόνων που κρατούν μακριά από το σχολείο μαθητές επικαλούμενοι την πανδημία ή άλλους λόγους.  Η διάταξη προβλέπει ότι όποιος έχει την επιμέλεια ή την πραγματική φροντίδα του ανηλίκου και παραλείπει την εγγραφή ή την εποπτεία του ως προς την υποχρεωτική φοίτηση (μέχρι και το Γυμνάσιο), τιμωρείται με ποινή φυλάκισης μέχρι δύο έτη και χρηματική ποινή. Με άλλη ρύθμιση παρατείνεται μέχρι τις 31/3/2022 η προθεσμία για την μετατροπή των Κέντρων Δια Βίου Μάθησης επιπέδου 1 και 2 σε Κέντρα Δια Βίου Μάθησης βάσει του ν. 4763/2020.  Χαρακτηριστικό είναι πως τα κρούσματα σε παιδιά αποτελούν το 20 με 25% των συνολικών κρουσμάτων που προκαλεί ο κορονοϊός και τα self test και οι μάσκες θεωρούνται μέτρα που μπορούν να επιβραδύνουν τον ρυθμό εξάπλωσης του ιού. Στο μεταξύ σχεδόν 100 θάνατοι από επιπλοκές που προκαλεί ο κορονοϊός καταγράφηκαν και πάλι καθώς σήμερα Τρίτη 7 Δεκεμβρίου ανακοινώθηκαν 99 νεκροί και 7009 νέα κρούσματα. Παράλληλα 697 ασθενείς νοσηλεύονται διασωληνωμένοι. Η ανακοίνωση του ΕΟΔΥ: Τα νέα εργαστηριακά επιβεβαιωμένα κρούσματα της νόσου που καταγράφηκαν τις τελευταίες 24 ώρες είναι 7.009, εκ των οποίων7 εντοπίστηκαν κατόπιν ελέγχων στις πύλες εισόδου της χώρας.  Ο συνολικός αριθμός των κρουσμάτων ανέρχεται σε 978.402 (ημερήσια μεταβολή +0.7%), εκ των οποίων 50.5% άνδρες. Με βάση τα επιβεβαιωμένα κρούσματα των τελευταίων 7 ημερών, 99 θεωρούνται σχετιζόμενα με ταξίδι από το εξωτερικό και 2.604 είναι σχετιζόμενα με ήδη γνωστό κρούσμα. Οι νέοι θάνατοι ασθενών με COVID-19 είναι 99, ενώ από την έναρξη της επιδημίας έχουν καταγραφεί συνολικά 18.815 θάνατοι. Το 95.4% είχε υποκείμενο νόσημα ή/και ηλικία 70 ετών και άνω. Ο αριθμός των ασθενών που νοσηλεύονται διασωληνωμένοι είναι 697 (60.7% άνδρες). Η διάμεση ηλικία τους είναι 64 έτη. To 79.8% έχει υποκείμενο νόσημα ή/και ηλικία 70 ετών και άνω. Μεταξύ των ασθενών που νοσηλεύονται διασωληνωμένοι, 560 (80.34%) είναι ανεμβολίαστοι ή μερικώς εμβολιασμένοι και 137 (19.66%) είναι πλήρως εμβολιασμένοι. Από την αρχή της πανδημίας έχουν εξέλθει από τις ΜΕΘ 3.571 ασθενείς. Οι εισαγωγές νέων ασθενών Covid-19 στα νοσοκομεία της επικράτειας είναι 405 (ημερήσια μεταβολή +6.58%). Ο μέσος όρος εισαγωγών του επταημέρου είναι 436 ασθενείς.Η διάμεση ηλικία των κρουσμάτων είναι 38 έτη (εύρος 0.2 έως 106 έτη), ενώ η διάμεση ηλικία των θανόντων είναι 78 έτη (εύρος 0.2 έως 106 έτη). Δείτε εδώ αναλυτικά τις ανακοινώσεις για την εξέλιξη της πανδημίας.  "
newsit.gr,https://www.newsit.gr/ellada/koronoios-ksemeinan-apo-ypourgeio-stin-araxova-oi-thematofylakes-tou-syntagmatos-odigithikan-sto-astynomiko-tmima/3423845/,Κοσμος,Κορονοϊός: Ξέμειναν από «Υπουργείο» στην Αράχωβα οι «Θεματοφύλακες του Συντάγματος» – Οδηγήθηκαν στο Αστυνομικό Τμήμα,2021-12-07T15:22:33+02:00,,"NewsIT Ελλαδα Κορονοιος: Ξεμειναν απο «Υπουργειο» στην Αραχωβα οι «Θεματοφυλακες του Συνταγματος» – Οδηγηθηκαν στο Αστυνομικο Τμημα Την Πέμπτη οι «Θεματοφύλακες του Συντάγματος», όπως αυτοαποκαλούνται αρνητές του κορονοϊού άνοιξαν ένα «κατάστημα» στην Αράχωβα που υποσχόταν «φυσικές θεραπείες». Σήμερα όμως έκλεισε, με τους ιδιοκτήτες να έχουν οδηγηθεί στο αστυνομικό τμήμα. «Εκεί δεν υπάρχει νόμος για τον κορονοϊό» διατυμπάνιζαν οι άνθρωποι που στελεχώνουν το λεγόμενο «Υπουργείο Θεραπείας» και όπως φαίνεται δεν υπήρχε γενικότερα κανένας νόμος, ούτε κάποιο έγγραφο για την σύσταση του εν λόγω «καταστήματος».  Οι αυτοαποκαλούμενοι «υπουργοί» φορούν στολές, φέρουν δικές τους ταυτότητες και οδηγούν ακόμα και αυτοσχέδια περιπολικά. Και δεν μένουν μόνο εκεί… Δημιούργησαν και το «Υπουργείο Θεραπειών», δηλώνοντας αρνητές του κορονοϊού και αντιεμβολιαστές, ενώ δεν βρίσκουν κανένα λόγο να φοράμε μάσκα, καθώς όπως υποστηρίζουν δεν υπάρχει απόδειξη ότι ο κορονοϊός υπάρχει. Μάλιστα, στην ιστοσελίδα τους δίνουν και το σχετικό έγγραφο «απαλλαγής από τη χρήση μάσκας» το οποίο έχει και QR code. Το «Υπουργείο» λειτουργούσε ως επιχείρηση, καθώς στην πινακίδα γράφει ότι οι καταναλωτές έχουν την δυνατότητα να πάρουν προϊόντα με αντίτιμο… πέτρες! Το «μαγαζί» πουλούσε και υποσχόταν – για λίγα 24ωρα – δήθεν φυσικές «θεραπείες» με γαϊδουράγκαθο και φασκόμηλο για το μυαλό, το σώμα και την ψυχή μέχρι και δωρεάν rapid test.Όπως δήλωσε στο newsit.gr, ο δήμαρχος Διστόμου – Αράχωβας, Γιάννης Σταθάς, τα άτομα αυτά έχουν απασχολήσει ξανά στο παρελθόν τις αρχές για μη χρήση μάσκας, αλλά και για την προτροπή σε τρίτους να μη φορούν μάσκα προστασίας για τον κορονοϊό.  «Είναι γνωστοί εδώ πέρα οι συγκεκριμένοι, είναι προβληματικοί. Δεν ασχολείται κάποιος εδώ σοβαρά μαζί τους. Την Πέμπτη άνοιξαν και την Παρασκευή έκανα προφορική καταγγελία στην αστυνομία. Έκανα χθες γραπτή καταγγελία προς τον Εισαγγελέα, προς την Εφορία, έστειλα σε όλες τις υπηρεσίες γιατί δεν υπήρχε κανένα έγγραφο γι’αυτό το μαγαζί και σήμερα επιλήφθηκαν όλες οι αρχές. Η προσαγωγή των τεσσάρων ατόμων έγινε σήμερα το πρωί και βρίσκονται εκεί. Σήμερα πήγαν στο μαγαζί οι υπηρεσίες: Εφορία, αστυνομία και υγειονομικό και το μαγαζί είναι πλέον κλειστό». Τα άτομα αυτά φέρονται να δραστηριοποιούνται στην περιοχή τα δύο τελευταία χρόνια. Μάλιστα, σύμφωνα με πληροφορίες τον Μάρτιο του 2020 διακινούσαν και σπρέι, το οποίο ισχυρίζονταν πως είναι εμβόλιο για τον κορονοϊό. Ρεπορτάζ: Άννα Τσούτσα  "
newsit.gr,https://www.newsit.gr/topikes-eidhseis/koronoios-patra-plirosa-650-eyro-kai-o-giatros-ekane-ta-emvolia-sta-mpoufan-pou-forousan/3423551/,Κοσμος,Κορονοϊός – Πάτρα: «Πλήρωσα 650 ευρώ και ο γιατρός έκανε τα εμβόλια στα μπουφάν που φορούσαν»,2021-12-07T09:25:33+02:00,,"NewsIT Τοπικα Νεα Κορονοιος – Πατρα: «Πληρωσα 650 ευρω και ο γιατρος εκανε τα εμβολια στα μπουφαν που φορουσαν» Νέες καταγγελίες προκαλούν αίσθηση στην Πάτρα και όχι μόνο. Φανατικοί αρνητές των εμβολιασμών βρέθηκαν με τα απαραίτητα πιστοποιητικά στα χέρια. Οι περιγραφές για τον τρόπο που έγιναν τα εμβόλια για τον κορονοϊό και το αντίτιμο… Πατρινοί φανατικοί αντιεμβολιαστές, εμφανίστηκαν να κυκλοφορούν με πιστοποιητικό εμβολιασμού, την ίδια ώρα που οι σελίδες τους στο facebook είναι γεμάτες μηνύματα κατά των εμβολίων. Τρανό παράδειγμα, ιδιοκτήτρια κομμωτηρίου στην ευρύτερη περιοχή του Ψαροφαΐου, αλλά και επιχειρηματίας που παρασκευάζει συγκεκριμένο προϊόν και το πουλά σε καταστήματα εστίασης και αναψυχής.  Σύμφωνα με όσα κατήγγειλε στην εφημερίδα «Πελοπόννησος» «επώνυμη» Πατρινή, οι δύο παραπάνω, όπως και κάποιοι άλλοι στην πόλη, αναφέρουν σε προσωπικές συζητήσεις με άτομα που υποτίθεται πως εμπιστεύονται, ότι πλήρωσαν 200 ευρώ ο καθένας για να τους χορηγήσουν ψευδές πιστοποιητικό σε Εμβολιαστικό Κέντρο της Πάτρας. «Ο γιατρός είναι στο κόλπο. Πλήρωσα συνολικά 650 ευρώ για 4 άτομα. Στο τέταρτο, που ήταν η πεθερά μου, πλήρωσα μόνο 50 γιατί ήδη είχε κάνει την α’ δόση και γλίτωσε τη β’» έλεγε άνδρας επιχειρηματίας, ο οποίος στην σελίδα του στο διαδίκτυο φυσικά και αναφέρει ότι δεν κάνει το εμβόλιο και ότι… είναι «αρνητής», όμως διαθέτει πιστοποιητικό, πιθανόν με τον τρόπο που παραπάνω αναφέρθηκε.  «Μα δεν μπορούν να βάλουν μία κάμερα να δουν τι συμβαίνει στο συγκεκριμένο Εμβολιαστικό Κέντρο; Δύο άτομα από το στενό μου περιβάλλον έκλεισαν ραντεβού και ο συγκεκριμένος γιατρός τους έκανε το εμβόλιο στο μπουφάν που φορούσαν! Και φυσικά στο σύστημα κατεγράφησαν ως εμβολιασμένοι» λέει στο pelop.gr, η καταγγέλλουσα, που είναι άτομο με έντονη κοινωνική δράση στη Πάτρα, πρώην εργαζόμενη δε σε Ανώτατο Εκπαιδευτικό Ιδρυμα. Θυμίζουμε, πως στην περίπτωση της Καρδίτσας, διοικητική υπάλληλος του Κέντρου Υγείας Παλαμά φέρεται να περνούσε στο σύστημα εμβολιασμού ψευδώς ότι έκαναν εμβόλιο κατά του κορονοϊού άτομα που ποτέ δεν είχαν παρουσιαστεί στο Εμβολιαστικό Κέντρο. Εκμεταλλευόμενη την εμπιστοσύνη γιατρού, έμπαινε παράνομα και δήλωνε ως «εμβολιασμένους» ανθρώπους που στην πραγματικότητα δεν εμβολιάστηκαν ποτέ. Όμως στην περίπτωση της Πάτρας, πάντα σύμφωνα με την καταγγελία, «όλα τα κανονίζει ο γιατρός» και επομένως δεν λείπουν σφραγίδες ή οτιδήποτε άλλο, που θα μπορούσε να συντελέσει, ώστε να αποκαλυφθεί η κομπίνα!  "
newsit.gr,https://www.newsit.gr/kosmos/koronoios-rosia-oi-theseis-ton-antiemvoliaston-synistoun-stratigiki-eksontosis-tou-laou-symfona-me-to-kremlino/3423253/,Κοσμος,Κορονοϊός – Ρωσία: Οι θέσεις των αντιεμβολιαστών συνιστούν στρατηγική εξόντωσης του λαού σύμφωνα με το Κρεμλίνο,2021-12-06T19:34:43+02:00,,"NewsIT Κοσμος Κορονοιος – Ρωσια: Οι θεσεις των αντιεμβολιαστων συνιστουν στρατηγικη εξοντωσης του λαου συμφωνα με το Κρεμλινο Ο επικεφαλής της διεύθυνσης κοινωνικών προγραμμάτων της διοίκησης της ρωσικής προεδρίας Σεργκέι Νόβικοφ, δήλωσε σήμερα ότι τα όσα ισχυρίζονται εκείνοι που αρνούνται την αναγκαιότητα του εμβολιασμού, απηχούν την στρατηγική εξόντωσης του ρωσικού λαού. «Σήμερα οι αντιεμβολιαστές μας παρουσιάζουν θέσεις που λένε ότι ακόμη δεν έχει αποδειχθεί (η αποτελεσματικότητα) του εμβολίου, ενώ εν τω μεταξύ χιλιάδες άνθρωποι θα πεθαίνουν κάθε μέρα.  Θεωρείται ότι αυτό είναι δημοκρατία, ελεύθερη έκφραση της προσωπικής άποψης. Όχι, αυτό είναι στρατηγική εξόντωσης του λαού και αυτό απλώς πρέπει να το γνωρίζουμε», υπογράμμισε ο Νόβικόφ. Σήμερα ανακοινώθηκε ότι το τελευταίο εικοσιτετράωρο στην Ρωσία καταγράφηκαν 1.184 θάνατοι, εκ των οποίων 92 στην Μόσχα.  "
newsit.gr,https://www.newsit.gr/kosmos/koronoios-vrykselles-antiemvoliastes-anapsan-foties-kai-sygkroustikan-me-astynomikous-emvolia-oxi-eyxaristo/3422421/,Κοσμος,Κορονοϊός – Βρυξέλλες: Αντιεμβολιαστές άναψαν φωτιές και συγκρούστηκαν με αστυνομικούς – «Εμβόλια; Όχι ευχαριστώ»,2021-12-05T18:26:01+02:00,,"NewsIT Κοσμος Βρυξελλες: Αντιεμβολιαστες αναψαν φωτιες και συγκρουστηκαν με αστυνομικους - «Εμβολια; Οχι ευχαριστω» Χιλιάδες διαδηλωτές κατέκλυσαν τις Βρυξέλλες κατά των εμβολίων για τον κορονοϊό. Πεδίο μάχης η πρωτεύουσα του Βελγίου. Σύμφωνα με τη βελγική αστυνομία, περίπου 8.000 πολίτες διαμαρτυρήθηκαν κατά της διαχείρισης της υγειονομικής κρίσης, φωνάζοντας συνθήματα ενάντια στα εμβόλια για τον κορονοϊό, μεταδίδουν δημοσιογράφοι του Γαλλικού Πρακτορείου.  Η διαδήλωση εξελισσόταν σε ειρηνικό κλίμα νωρίς το απόγευμα της Κυριακής (05.12.2021) τοπική ώρα, παρά το γεγονός ότι ορισμένοι έριξαν κροτίδες και φωτοβολίδες. Το πλήθος των διαδηλωτών πλαισίωναν ισχυρές αστυνομικές δυνάμεις. Κάποιοι… χόρευαν στους ρυθμούς της μουσικής τέκνο!      «Εμβόλια, όχι ευχαριστώ», «Covid = οργανωμένη γενοκτονία», ήταν ορισμένα από τα συνθήματα που έγραφαν τα πλακάτ. «Όχι εμβόλιο για τα παιδιά μας», φώναζε μια ομάδα γυναικών. Οι διαδηλωτές κατήγγειλαν τα μέτρα που επιβλήθηκαν στους πολίτες από την αρχή της πανδημίας Covid-19 για να περιοριστούν οι μολύνσεις, όπως το γεγονός ότι το υγειονομικό πάσο κατέστη υποχρεωτικό για την πρόσβαση σε ορισμένους χώρους.    Αστυνομικοί των μονάδων αντιμετώπισης ταραχών με ασπίδες και κράνη είχαν αναπτυχθεί περιμετρικά της ευρωπαϊκής συνοικίας, όπου στεγάζονται οι θεσμοί της ΕΕ. Πολλοί δρόμοι είχαν αποκλειστεί. Οχήματα ρίψης νερού υπό πίεσης βρίσκονται, επίσης, στο σημείο, ενώ ένα ελικόπτερο πετούσε πάνω από την περιοχή.     / φωτογραφίες: Reuters   "
newsit.gr,https://www.newsit.gr/kosmos/italia-pige-na-kanei-to-emvolio-forontas-pseytiko-xeri-silikonis/3420944/,Κοσμος,Ιταλία: Πήγε να κάνει το εμβόλιο φορώντας ψεύτικο χέρι σιλικόνης,2021-12-03T07:38:12+02:00,,"NewsIT Κοσμος Ιταλια: Πηγε να κανει το εμβολιο φορωντας ψευτικο χερι σιλικονης Τι άλλο μένει να δούμε αντιεμβολιαστές μετά το περιστατικό στην Ιταλία; Εκεί όπου 50χρονος «επιστράτευσε» μέχρι και ψεύτικο χέρι! Όλα έγιναν στην πόλη Μπιέλα της βόρειας Ιταλίας, όπου 50χρονος αντιεμβολιαστής για να αποφύγει να κάνει το εμβόλιο κατά του κορονοϊού, «φόρεσε» ψεύτικο χέρι σιλικόνης αλλά το κόλπο του δεν… πέρασε από τη νοσοκόμα.  Ο αντιεμβολιαστής είχε κολλήσει το ψεύτικο αντιβράχιο στο ώμο κι έκρυβε το πραγματικό του χέρι πίσω από την πλάτη. Όμως η νοσοκόμα που ετοιμαζόταν να κάνει την ένεση κατάλαβε ότι επρόκειτο για άκρο σιλικόνης από το χρώμα και αγγίζοντάς το. Γιατί ο αντιεμβολιαστής δεν… φαντάστηκε ότι η νοσοκόμα θα το καταλάβαινε… Στόχος του 50χρονου ήταν να εξασφαλίσει πιστοποιητικό εμβολιασμού χωρίς να κάνει το εμβόλιο κατά της COVID-19. Προσπάθησε να πείσει μάλιστα την νοσηλεύτρια να κάνει «τα στραβά μάτια». «Αν δεν ήταν τραγικό, θα ήταν κωμικό. Αλλά στην κατάσταση που ζούμε, με απώλειες ζωών, με τόσες οικονομικές δυσκολίες, πρόκειται πραγματικά για απαράδεκτη πράξη», δήλωσε ο Αλμπέρτο Τσίριο, πρόεδρος της περιφέρειας Πεδεμόντιο, στην οποία υπάγεται διοικητικά η Μπιέλα. Ο 50χρονος θα κληθεί να λογοδοτήσει ενώπιον της ιταλικής δικαιοσύνης.  "
newsit.gr,https://www.newsit.gr/kosmos/kypros-vomva-apo-antiemvoliastes-se-sxoleio-tis-lemesou/3420314/,Κοσμος,Κύπρος: Βόμβα από αντιεμβολιαστές σε σχολείο της Λεμεσού,2021-12-02T09:57:44+02:00,,"NewsIT Κοσμος Κυπρος: Βομβα απο αντιεμβολιαστες σε σχολειο της Λεμεσου Βόμβα εξερράγη τα ξημερώματα στο ΙΣΤ’ Δημοτικό Σχολείο Ζακακίου «Πολύκαρπου Βλάχου» στην Κύπρο , με δεύτερο εκρηκτικό μηχανισμό να εντοπίζεται στη σκηνή από την Αστυνομία, με τις πρώτες εκτιμήσεις να δείχνουν πως την τοποθέτησαν αντιεμβολιαστές. Όπως φαίνεται και από τις φωτογραφίες του Offsite.com.cy αλλά και από το βίντεο της ΕΡΤ οι ζημίες στις αίθουσες στο σχολείο της Κύπρου είναι μεγάλες.  Σύμφωνα με το ΤΑΕ Λεμεσού, η έκρηξη σημειώθηκε στη 01:35 και από τις επιτόπιες εξετάσεις πυροτεχνουργού, διαπιστώθηκε πως οφειλόταν στην πυροδότηση αυτοσχέδιου κυλινδρικού μεταλλικού εκρηκτικού αντικειμένου, που τοποθετήθηκε στην είσοδο αίθουσας διδασκαλίας, κοντά στην κύρια είσοδο. Από περαιτέρω εξετάσεις στο χώρο εντοπίστηκε και δεύτερος εκρηκτικός μηχανισμός, ο οποίος δεν εξερράγη και παραλήφθηκε για επιστημονικές εξετάσεις.  Από την έκρηξη προκλήθηκαν ζημιές στην πόρτα, τα παράθυρα και τον εξοπλισμό της αίθουσας καθώς και σε παράθυρα της εκκλησίας της  Αγίας Βαρβάρας, που βρίσκεται απέναντι.   Ο Πρόεδρος του Συνδέσμου Γονέων του ΙΣΤ Δημοτικού Ζακακίου, Μιχάλης Σαββίδης ανέφερε ότι οι έρευνες της αστυνομίας θα επιβεβαιώσουν αν σχετίζεται με τις αντιδράσεις για τα μέτρα και τον εμβολιασμό η όχι, ενώ εξέφρασε την βεβαιότητα ότι δεν εμπλέκεται στην υπόθεση γονιός του σχολείου: «Καταδικάζουμε την οποιαδήποτε εγκληματική ενέργεια. Λυπηρό να παίζει κουδούνι και κανέναν μωρό να μην είναι εδώ. Δεν ξέρουμε ακόμα τι ακριβώς έχει γίνει. Ένας εκρηκτικός μηχανισμός εξερράγη, ο 2ος όχι. Θα μπορούσε να έρχονταν τα παιδιά εδώ το πρωί και να έχουμε άλλα θέματα. Δεν ξέρουμε τους λόγους. Δεν είχαμε κάποιο θέμα τις τελευταίες μέρες. Ήταν ήρεμο το κλίμα τις τελευταίες μέρες. Η Αστυνομία θα μας πει αν έχει σχέση με τις αντιδράσεις για τα μέτρα και τις διαμαρτυρίες. Είχαμε κάποιες συζητήσεις, όχι όμως έντονες. Είμαι σίγουρος ότι δεν είναι από γονιό δικό μας». Οι εξετάσεις του ΤΑΕ Λεμεσού συνεχίζονται, ενώ το σχολείο δεν θα λειτουργήσει σήμερα.       "
newsit.gr,https://www.newsit.gr/politikh/kyriakos-mitsotakis-se-paylo-polaki-me-antiemvoliastes-den-synomilo/3419873/,Κοσμος,Κυριάκος Μητσοτάκης σε Παύλο Πολάκη: «Με αντιεμβολιαστές δεν συνομιλώ»,2021-12-01T16:10:32+02:00,,"NewsIT Πολιτικη Κυριακος Μητσοτακης σε Παυλο Πολακη: «Με αντιεμβολιαστες δεν συνομιλω» Επίθεση στον Αλέξη Τσίπρα και τον Παύλο Πολάκη εξαπέλυσε ο πρωθυπουργός Κυριάκος Μητσοτάκης κατά τη δευτερολογία του στη Βουλή. Κατά την ομιλία του προέτρεψε τον Αλέξη Τσίπρα να αποπέμψει τον Παύλο Πολάκη από την ΚΟ, ενώ αρνήθηκε να ανοίξει διάλογο «με αντιεμβολιαστές» όπως είπε χαρακτηριστικά απευθυνόμενος στον βουλευτή του ΣΥΡΙΖΑ που είχε κατεβασμένη την μάσκα του.  «Ναι, έχουμε τεράστιο πρόβλημα στη Θεσσαλονίκη» παραδέχτηκε ο πρωθυπουργός στη δευτερολογία του για να συμπληρώσει: «Αλλά δεν έχουμε το ίδιο στην Αθήνα, την Κρήτη, στη Λάρισα, στην υπόλοιπη Ελλάδα. Τα νούμερα της πανδημίας δείχνουν σταδιακή αποκλιμάκωση των κρουσμάτων που ελπίζουμε ότι θα οδηγήσει σε αποκλιμάκωση των εισαγωγών στα νοσοκομεία». «Αυτή είναι η κατάσταση. Όχι αυτα που λέγατε ότι θα δίνουμε οξυγόνο σε ανθρώπους στα αυτοκίνητα ή ότι θα κάνουμε λοκντάουν. Που τα είδατε αυτά να συμβαίνουν;» τόνισε, απευθυνόμενος ξανά στον πρόεδρο του ΣΥΡΙΖΑ. «Ναι υπάρχουν διασωληνωμένοι εκτός ΜΕΘ. Είναι σε κρεβάτι με φροντίδα. Έχουμε ενδείξεις ότι έχουμε μεγαλύτερη θνησιμότητα σε αυτούς τους ασθενείς; Δεν έχω… Αν έχετε να τη φέρετε» είπε και απευθυνόμενος στον κ. Πολάκη ανέφερε: «Τι είπατε; Με αντιεμβολιαστές δεν συνομιλώ. Και ανεβάστε τη μάσκα σας παρακαλώ πολύ. Κύριε Τσίπρα σας τιμά αυτή η εικόνα; Ενός βουλευτή, τέως υπουργού υγείας, με χυδαίο και αγοραίο ύφος να προσβάλει τους πάντες και τα πάντα και να κάνει κρυφή καμπάνια υπέρ των αντιεμβολιαστών. Αυτό κάνει και αυτός είναι. Είστε ένα και το αυτό. Το ίδιο πράγμα είστε. Και έρχεστε και μιλάτε για την ανάγκη συνεννόησης… Καμία συνεννόηση δεν υπάρχει με τον κ. Πολάκη. Και δεν μπορεί να υπάρξει με ανθρώπους οι οποίοι κλείνουν το μάτι στους αντιεμβολιαστές. Αποπέμψτε τον κ. Πολάκη απο την ΚΟ σας ομάδα και ελάτε μετά να ξαναμιλήσουμε».  "
newsit.gr,https://www.newsit.gr/politikh/ypoxreotikos-emvoliasmos-i-deyterologia-tou-kyriakou-mitsotaki/3419819/,Κοσμος,Υποχρεωτικός εμβολιασμός: Η δευτερολογία του Κυριάκου Μητσοτάκη,2021-12-01T15:22:24+02:00,,"NewsIT Πολιτικη Αγρια κοντρα Μητσοτακη - Τσιπρα στην Βουλη - «Διωξε τον χυδαιο Πολακη» - «Εισαι ο αυτουργος της υγειονομικης τραγωδιας» Με πυρά εναντίον του Αλέξη Τσίπρα ξεκίνησε την δευτερολογία του ο πρωθυπουργός Κυριάκος Μητσοτάκης, στην Βουλή.  «Δεν άκουσα καμία πρόταση για το ουσιαστικό πρόβλημα που είναι η αύξηση του ποσοστού των εμβολιασμένων στις πιο ευάλωτες κατηγορίες. Για να μην έχουμε πρόσθετη επιβάρυνση στο ΕΣΥ ότι αν με έναν μαγικό τρόπο φτάναμε στα ποσοστά αυτά θα θέλαμε δυο μήνες για να σταματήσει η πίεση στο ΕΣΥ. Το θέμα μας δεν είναι να δημιουργούμε περισσότερες ΜΕΘ αλλά να μην φτάνουν οι άνθρωποι σε αυτές», είπε απαντώντας σε όσα είπε ο αρχηγός της αξιωματικής αντιπολίτευσης.   Και πρόσθεσε: «Μην παραπλανείτε την κοινή γνώμη. Αν είχαμε τα ποσοστά της Δανίας και τη Πορτογαλίας δεν θα είχαμε αυτά τα προβλήματα. Η μόνη πρόταση που άκουσα είναι να πάμε παρέα να πείσουμε τους καχύποπτους λες και αν πάμε εσείς και εγώ θα τους πείσουμε. Εκτός και αν θέλετε να στείλετε τον κ. Πολάκη που έχει μεγάλη πειθώ. Εδώ κάνατε έναν χρόνο να φτιάξετε ένα σποτάκι. Ας είμαστε σοβαροί και επειδή μας κατηγορήσατε σας λέω ότι η Πρόεδρος της Κομισιόν είπε ότι πρέπει να σκεφτούμε τους υποχρεωτικούς εμβολιασμούς. Δεν θέλαμε να φτάσουμε στον υποχρεωτικό εμβολιασμό, αναγκαζόμαστε να το κάνουμε». Click4More Μητσοτάκης: Ζήτησα από την επιτροπή να φέρει πιο κοντά την τρίτη δόση ακόμα και στους 4 μήνες  «Το πρόβλημά μας δεν είναι τα κρεβάτια, τα ντουβάρια και τα μόνιτορ. Το πρόβλημά μας είναι οι γιατροί. Και σταματήστε να περιγράφετε το ΕΣΥ ως ένα αχούρι γιατί αδικείτε τις προσπάθειες των γιατρών», τόνισε πάλι απευθυνόμενος στον Αλέξη Τσίπρα. Παραδέχθηκε ότι υπάρχουν ασθενείς εκτός ΜΕΘ και κάλεσε τους πολιτικούς του αντιπάλους αν έχουν ενδείξεις ότι δεν έχουν σωστή περίθαλψη να το πουν. Την ώρα που έλεγε αυτά, ο Παύλος Πολάκης σηκώθηκε εξαγριωμένος και φώναζε στον πρωθυπουργό: «Είσαι άσχετος». Ο κ. Μητσοτάκης κάλεσε μάλιστα τον κ. Τσίπρα να απαντήσει αν ανέχεται έναν συνεργάτη του σαν τον κ. Πολάκη που με χυδαίο και αγοραίο ύφος προσβάλλει τους πάντες και κάνει κρυφή καμπάνια στους ανεμβολίαστους. Αποπέμψτε τον κ. Πολάκη που κλείνει το μάτι στους αντιεμβολιαστές και τότε συζητάμε».    Ο πρωθυπουργός πήρε για τρίτη φορά τον λόγο και έθεσε δυο ερωτήσεις στον κ. Τσίπρα: Πιστεύετε ναι ή όχι ότι πρέπει να αλλάξουν τα υγειονομικά πρωτόκολλα στα σχολεία; Επίσης, συμφωνείτε με τις απόψεις του συμβούλου σας ότι δεν μπορούν οι ανεμβολίαστοι να έχουν πρόσβαση σε δημόσιες υπηρεσίες, μέσα μεταφοράς κ.λ.π.; Ο κ. Τσίπρας απαντώντας στον κ. Μητσοτάκη είπε: «Ήλπιζα ότι θα κρατήσετε ένα επίπεδο. Τα σχολεία είναι υγειονομική βόμβα. Το 25% των κρουσμάτων είναι παιδιά. Η πρόταση που καταθέσαμε είναι να αραιώσουν τα τμήματα. Τα σχολεία έκλειναν όπως άνοιγαν και την προηγούμενη και την φετινή χρονιά. Και αποφασίσατε την συγχώνευση τμημάτων και έχετε εγκληματική ευθύνη. Η έγνοια σας είναι πως θα εξυπηρετήσετε ιδιωτικά συμφέροντα στον χώρο της παιδείας. Θα δώσετε μια απάντηση για την απόφαση της αρμόδιας επιτροπής για την Cisco; Κατέθεσα από το βήμα την πρόταση αντί να κλείνει κάθε σχολείο, κάθε τμήμα όταν θα μολυνθούν το 50 συν ένα των μαθητών στην τάξη το κάθε τμήμα με το πρώτο κρούσμα να κλείνει για 3 ημέρες και οι μαθητές να επιστρέφουν με μοριακό τεστ». Για τους συμβούλους απάντησε ότι όπως έχει ο Μητσοτάκης έχει και εκείνος. Άκουσα τον δικό σας σύμβουλο τον κ. Μόσιαλο να λέει ότι είναι λάθος το πρόστιμο των 100 ευρώ. Συμφωνείτε ή διαφωνείτε; Ξέρω ότι έχετε και τον κ. Παυλάκη σύμβουλο που ζητάει τοπικά lockdown. Συμφωνείτε ή διαφωνείτε; Αυτό που κάνετε σήμερα είναι άλλη μια υποτίμηση της επιστήμης. Παίρνετε αποφάσεις πέρα και έξω από αυτά που σας λένε οι επιτροπές. Έχω συμβούλους που έχουν το θάρρος της γνώμης τους. Ακούω απόψεις και προβληματίζομαι και όταν κάνω λάθος το παραδέχομαι. Εσείς, κουνάτε το δάχτυλο. Είστε ο αυτουργός της υγειονομικής τραγωδίας που ζει ο ελληνικός λαός.    Απαντώντας ξανά ο πρωθυπουργός Κυριάκος Μητσοτάκης, είπε: «Δεν έχω πρόβλημα με την επιστημονική άποψη. Έχω πρόβλημα με τον λαϊκισμό. Προφανώς και διαφωνώ με την άποψη του κ. Μόσιαλου. Εσείς δεν τοποθετηθήκατε για τον δικό σας σύμβουλο. Αυτή η κυβέρνηση προσέλαβε μόνιμους καθηγητές για να καλύψει τα κενά. Αποφασίστε αν είστε με την κοινή λογική και αφήστε τον επιμερισμό των ευθυνών στον ελληνικό λαό όταν έρθει εκείνη η ώρα. Ουδέποτε απομονώσαμε κανέναν επιστήμονα. Για τα σχολεία κάνετε λάθος και με την δική σας πρόταση να κλείνουν τα τμήματα ανά τρεις μέρες θα έκλειναν όλα τα σχολεία. Κρατάμε τα σχολεία μας ανοικτά με αυξημένα τεστ. Είμαστε σίγουροι ότι έχουμε την σωστή αντιμετώπιση. Έχετε δίκιο για ένα πράγμα ότι εμείς θα κριθούμε για τις επιλογές μας. Έχω δώσει επαρκείς εξηγήσεις για το τι μας ώθησε να πάρουμε αυτή την απόφαση. Ζητάω να κλείσουν το ραντεβού ακόμα και αν έχουν αισθήματα δυσαρέσκειας. Δεν με αφορά αν θα χάσω ψήφους με αφορά να γίνει το σωστό», κατέληξε ο πρωθυπουργός.   "
newsit.gr,https://www.newsit.gr/politikh/ypoxreotikos-emvoliasmos-ano-ton-60-i-omilia-tou-kyriakou-mitsotaki-stin-vouli/3419685/,Κοσμος,Υποχρεωτικός εμβολιασμός άνω των 60: Η ομιλία του Κυριάκου Μητσοτάκη στην Βουλή,2021-12-01T14:07:45+02:00,,"NewsIT Πολιτικη Μητσοτακης: Ζητησα απο την Επιτροπη εμβολιασμων να ερθει πιο κοντα η 3η δοση ακομα και στους 4 μηνες Είδηση έβγαλε η παρέμβαση του Κυριάκου Μητσοτάκη  στη Βουλή, κατά τη συζήτηση του νομοσχεδίου του υπουργείου Υγείας. Ο πρωθυπουργός αναφέρθηκε εκτενώς στο ζήτημα του υποχρεωτικού εμβολιασμού για τους πολίτες 60 ετών και άνω. Κατά την διάρκεια της τοποθέτησής του ο πρωθυπουργός είπε ότι ζήτησε από την Επιτροπή Εμβολιασμών να συντομευθεί το διάστημα μεταξύ 2ης και 3ης δόσης. «Αν μπορούμε και το εγκρίνουν οι ειδικοί να ανοίξουμε την 3η δόση ενδεχομένως και στους 4 μήνες», είπε χαρακτηριστικά, επιβεβαιώνοντας το ρεπορτάζ του newsit.gr.  «Πρωταγωνιστής αυτής της συζήτησης είναι η υγεία γιατί σήμερα Παγκόσμια Ημέρα Aids εξετάζουμε προβλέψεις που κατοχυρώνουν δικαιώματα φορέων και ασθενών», είπε ξεκινώντας την τοποθέτησή του. Για το θέμα του Aids ο Κυριάκος Μητσοτάκης επανέλαβε ότι θεσπίζεται η επέκταση της άυλης συνταγογράφησης και σε αντιρετροϊκές συνταγές. Επίσης, η καθιέρωση δωρεάν αυτοδιαγνωστικών ελέγχων για την έγκαιρη ενημέρωση και τον περιορισμό της μετάδοσης του HIV. Και τέλος, μια εκκρεμότητα που έρχεται από το παρελθόν όπως είπε και αναγνωρίζεται η δυνατότητα τεκνοθεσίας από γονείς οροθετικούς εφόσον λαμβάνουν κανονικά την θεραπεία τους.   Ο πρωθυπουργός τόνισε ότι έτσι αίρονται απαράδεκτες διακρίσεις.  Όσον αφορά στην πανδημία και των μέτρων που εξήγγειλε ο κ. Μητσοτάκης τόνισε: «Επιμένω στο επίθετο αναγκαίος εμβολιασμός γιατί το θεωρώ ισχυρότερο από τον όρο υποχρεωτικός». Τόνισε ακόμα ότι αποτελεί υπόθεση όλης της κοινωνίας και δεν έρχεται σε ουδέτερο χρόνο αλλά και ενόψει της μετάλλαξης  Όμικρον και την συγκεκριμένη ηλικιακή κατηγορία που έρχεται πρώτη σε θύματα covid αλλά τελευταία σε επιθυμία να εμβολιαστεί. Ο κ. Μητσοτάκης σημείωσε ακόμα ότι αυτό έρχεται ως κορύφωση μιας προσπάθειας πειθούς. Η υπόθεση αυτή με βασάνισε προσωπικά και κάθε έννοια υποχρεωτικότητας είναι για μένα δυσκολοχώνευτη. Νιώθω βαρύτερη την ευθύνη για το κοινό καλό και το καλό εκείνων που ακόμα δεν το συνειδητοποιούν. Θα είμαι πρόσκαιρα πολιτικά αυστηρός αλλά στο τέλος θα αποδειχθώ υγειονομικά σωστός.  Απαντώντας σε ερωτήματα που έχουν τεθεί τόνισε ότι τα δεδομένα είναι αδυσώπητα. Εννέα στους 10 Έλληνες που πεθαίνουν είναι άνω των 60 ετών. Πρόκειται αναντίρρητα για εκείνους που κινδυνεύουν περισσότερο και μένοντας απροστάτευτοι πολιορκούν το ΕΣΥ και με άλλες ασθένειες. Για την Όμικρον είπε ότι δεν γνωρίζουμε ακόμα τις συνέπειες της μετάλλαξης αυτής αλλά ξέρουμε ότι αν επιταχύνουμε την πρώτη και την τρίτη δόση θα θωρακιστούμε. Οι μεγαλύτερης ηλικίας συμπολίτες μας έδειξαν μεγάλη απροθυμία να εμβολιαστούν. Από τους 580.000 ανεμβολίαστους μόλις 70.000 έσπευσαν να κλείσουν το ραντεβού τους για πρώτη δόση. Είναι η μικρότερη ποσοστιαία αύξηση σε σχέση με τις υπόλοιπες ηλικιακές κατηγορίες. Αναφέρθηκε στην έννοια της αναλογικότητας που είναι συνταγματικά κατοχυρωμένη.  Για την αυστηρότητα των 100 ευρώ που θα επιβάλλεται ως πρόστιμο εξήγησε ότι δίνει στην ρύθμιση τον υποχρεωτικό της χαρακτήρα. Είναι και αντίτιμο υγείας για την ενίσχυση των νοσοκομείων που ήδη δοκιμάζονται. Είναι πολύ εύκολο να μην καταβάλλει κανείς το πρόστιμο, αρκεί να εμβολιαστεί. Στην Αυστρία τα πρόστιμα είναι 7.000 ευρώ. Είναι ένα σημαντικό αντίτιμο αλλά είναι αντικίνητρο απέναντι στην αρρώστια και τον πόνο. Εκτίμησε επίσης ότι έγιναν πολλά για να πειστούν οι πολίτες, ενώ στο πλαίσιο της επιχείρησης Ελευθερία οι κινητές μονάδες έφτασαν παντού. Θύμισε επίσης την καθιέρωση της 3ης δόσης ως προϋπόθεση πλήρους εμβολιασμού αλλά και τον αποκλεισμό των ανεμβολίαστων από τους κλειστούς χώρους.   «Πρώτοι στην Ευρώπη καθιερώσαμε την δωρεάν διάθεση self test και τότε λοιδορηθήκαμε», τόνισε ο πρωθυπουργός. «Πρώτη η χώρα μας άνοιξε την 3η δόση σε όλους τους ενήλικους, πριν ακόμα αναγνωριστεί από την παγκόσμια ερευνητική κοινότητα η σημασία της» συμπλήρωσε και εξήγησε πως «έχω ζητήσει να εξεταστεί να συντομευθεί το διάστημα μεταξύ 2ης και 3ης δόσης. Αν μπορούμε και το εγκρίνουν οι ειδικοί να ανοίξουμε την 3η δόση ενδεχομένως και στους 4 μήνες», τόνισε ο κ. Μητσοτάκης.  Ο πρωθυπουργός σημείωσε ακόμα ότι το μήνυμα για τα δεδομένα του εμβολιασμού έχει φτάσει στους συμπολίτες μας με κάθε τρόπο.  Ο κ. Μητσοτάκης τόνισε ακόμα ότι με αυτή την εκστρατεία φτάσαμε στα επίπεδα που είμαστε σήμερα. Το 17% των άνω των 60 δεν είναι αμελητέο και θα κάνουμε ό,τι περνάει από το χέρι μας για να τους εμβολιάσουμε.  Για την συνταγματικότητα του μέτρου είπε ότι δεν εγείρεται τέτοιο θέμα και πως το άρθρο 5 παράγραφος 5 αναφέρεται ρητά ότι το Κράτος μεριμνά για την δημόσια υγεία, είπε. «Η πρόβλεψη είναι απολύτως συνταγματική», είπε χαρακτηριστικά. Στο ερώτημα γιατί δεν επεκτείνεται παντού η υποχρεωτικότητα είπε ότι «οι δράσεις πρέπει να είναι αναλογικές. Οι παρεμβάσεις μας πρέπει να είναι στοχευμένες. Δεν γεμίζουν οι ΜΕΘ από αστυνομικούς και στρατιωτικούς, από ηλικιωμένους γεμίζουν». Έδωσε και στοιχεία λέγοντας ότι έχουν κλειστεί σχεδόν 20 χιλιάδες ραντεβού από όταν ανακοινώθηκε το μέτρο ενώ ο μέσος όρος ήταν πριν 2.000 την ημέρα. Αν συνεχίζουμε με αυτό τον ρυθμό δεν υπάρχει αμφιβολία ότι το μέτρο θα είναι αποτελεσματικό. Είναι μια κίνηση που έρχεται να πλαισιώσει μια πολιτική με συνέπεια και αποτέλεσμα.  Τόνισε ακόμα ότι δεν μπορούμε να βάλουμε τίτλους τέλους σε αυτή την πανδημία καθώς έπεσαν έξω οι προβλέψεις των λοιμωξιολόγων που έλεγαν ότι με 70% τείχος ανοσίας θα πηγαίναμε καλά, είπε ο πρωθυπουργός απευθυνόμενος και στην αναπληρώτρια υπουργό Υγείας, Μίνα Γκάγκα.  Ο κ. Μητσοτάκης είπε ακόμα ότι είναι έτοιμος να ακούσει κάθε ρεαλιστική πρόταση για να απαλλαγούμε από αυτό τον εφιάλτη αλλά όχι με ληγμένες φωτοβολίδες όπως η προαιρετική υποχρεωτικότητα. Αναφερόμενος σε όσα είπε νωρίτερα ο Παύλος Πολάκης είπε ότι είχε επιχειρηματολογία που κλείνει το μάτι στους αντιεμβολιαστές.  «Πατάτε σε δυο βάρκες αλλά είναι καιρός για καθαρές κουβέντες», είπε απευθυνόμενος στον Αλέξη Τσίπρα. Θύμισε ότι χαρακτήριζε εξευτελιστικό το χαρτζιλίκι όπως το είχε χαρακτηρίσει των 150 ευρώ στους νέους. Τώρα ζητάτε οικονομικά κίνητρα για να εμβολιαστούν οι μεγαλύτεροι. Λίγη σοβαρότητα δεν θα έβλαπτε», σημείωσε ο πρωθυπουργός. Σταματήστε να αντιπολιτεύεστε την κυβέρνηση μέσα από μια παγκόσμια οικονομική κρίση, είπε απευθυνόμενος στην αξιωματική αντιπολίτευση. «Ναι ή όχι στην προτροπή των μεγαλύτερων για να πάρουν και αυτοί την θέση τους στο τείχος ανοσίας. Και μπορούμε επιτέλους να χτίσουμε ένα εθνικό υγειονομικό μέτωπο;» «Αισθάνομαι ότι κάνω το καθήκον μου και έχω ήσυχη την συνείδησή μου. Με αίσθημα ευθύνης και με πολιτικά δύσκολες αποφάσεις», κατέληξε. Τόνισε ακόμα ότι ο στόχος θα έχει επιτευχθεί μόνο όταν δεν θα έχει επιβληθεί ούτε ένα πρόστιμο 100 ευρώ.      "
newsit.gr,https://www.newsit.gr/ellada/ypoxreotikos-emvoliasmos-gia-tous-ano-ton-60-eton-xreiazomastan-to-prostimo-lene-sto-newsit-gr-oi-polites/3419574/,Κοσμος,Υποχρεωτικός εμβολιασμός για τους άνω των 60 ετών: «Χρειαζόμασταν το πρόστιμο;» λένε στο newsit.gr οι πολίτες,2021-12-01T13:19:48+02:00,,"NewsIT Ελλαδα Υποχρεωτικος εμβολιασμος για τους ανω των 60 ετων: «Χρειαζομασταν το προστιμο;» λενε στο newsit.gr οι πολιτες Τα μέτρα που έχει ανακοινώσει η κυβέρνηση για τον περιορισμό της διασποράς του κορονοϊού στην εστίαση και στο λιανεμπόριο, αλλά και ο υποχρεωτικός εμβολιασμός για τους πολίτες άνω των 60 ετών, έχει προκαλέσει αύξηση στα ραντεβού το τελευταίο 24ωρο. Αυτό άλλωστε αποτυπώνεται και στο μεγαλύτερο εμβολιαστικό κέντρο, στο «Προμηθέα» στο Μαρούσι, όπου σήμερα η προσέλευση είναι αυξημένη.  Μιλώντας στο newsit.gr, oι υπεύθυνοι στον «Προμηθέα» δήλωσαν ότι ήδη παρατηρείται μεγαλύτερη κινητικότητα και αύριο περιμένουν αύξηση έως και 2.000 στα ραντεβού για τον εμβολιασμό κατά του κορονοϊού. «Το βλέπουμε ότι έχει υπάρχει μία αύξηση στα ραντεβού γενικά τον Νοέμβριο με τις ανακοινώσεις των νέων μέτρων. Σήμερα τα κλεισμένα ραντεβού είναι 5.000 από 4.500 που είχαμε καθημερινά μέχρι και χθες» αναφέρουν.   Και προσθέτουν: «Αύριο θα είναι 6.500. Λογικά το πώς θα πάει εξαιτίας των χθεσινών ανακοινώσεων με τα πρόστιμα, θα φανεί στα μέσα του μήνα».     Την ίδια ώρα, η ανακοίνωση του πρωθυπουργού για την υποχρεωτικότητα εμβολιασμού στους άνω των 60 ετών έχει προκαλέσει ποικίλες αντιδράσεις. Αρκετοί πολίτες που μίλησαν στο newsit.gr, δηλώνουν ότι είναι υπέρ του μέτρου ενώ άλλοι αντιτίθενται στο εν λόγω μέτρο. «’Ε τώρα αν κάποιοι δεν καταλαβαίνουν τι να πω; Χρειαζόμαστε πρόστιμα για να τους πείσουν; Έλεος δηλαδή»,, λέει αγανακτισμένη μία κυρία. Μια άλλη γυναίκα αναρωτιέται εάν οι αντιεμβολιαστές θα το καταλάβουν ότι πεθαίνει πολύς κόσμος εξαιτίας του κορονοϊού. ‘«Οι πολίτες έχουν και υποχρεώσεις. Έχει πεθάνει κόσμος. Έχουν πεθάνει γνωστοί, νέα παιδιά. Ας το πάρουν είδηση. Είναι ένας ιός. Δεν θα φύγει εάν δεν εμβολιαστεί ο κόσμος. Όταν πονάει το πόδι μας δεν πάμε στον ορθοπεδικό; Αυτοί οι άνθρωποι έχουν σπουδάσει. Δεν μπορούμε όλοι να γίνουμε γιατροί και κοινωνιολόγοι».   Ωστόσο, δεν είναι λίγοι και οι πολίτες που αντιδρούν για το πρόστιμο των 100€ τον μήνα σε περίπτωση που ένας πολίτης άνω των 60 ετών δεν εμβολιαστεί. Ένας κύριος που προσήλθε στο «Προμηθέας» για την τρίτη δόση δηλώνει στο newsit.gr, ότι «Τα πρόστιμα είναι απαράδεκτα. Που είμαστε; Ο κοσμάκης αν δεν έχει πειστεί ως τώρα πιο πολύ τον πεισμώνουν αλλά είναι κρίμα γιατί δεν έχουν όλοι τα 100€. Τώρα θα κάνω την τρίτη δόση, αλλά αυτό το πρόστιμο μου φαίνεται εκβιαστικό». Ο κ. Γιάννης, που μέχρι σήμερα δεν είχε εμβολιαστεί, δηλώνει στο newsit.gr «Εγώ δεν έχω κάνει το εμβόλιο, αλλά τώρα μετά από αυτό που αποφασίστηκε για την επιβολή προστίμου, έκλεισα ραντεβού για να πάω να το κάνω. Θεωρώ ότι είναι το πιο φασιστικό μέτρο. Μας αναγκάζουν με τον τρόπο τους να κάνουμε κάτι που δεν θέλουμε. Είναι σαν να ζούμε μία νέα Χούντα. Εγώ έχω κάποιες αλλεργίες και φοβάμαι να το κάνω αλλά αναγκάζομαι».   «Εγώ έχω εμβολιαστεί κανονικά», μας λέει η κ. Μαρία. Και συνεχίζει επισημαίνοντας: «Θεωρώ ότι κάτι έπρεπε να γίνει για να αυξηθούν οι εμβολιασμοί. Δεν είναι εύκολο αυτό με τα 100 ευρώ για κανέναν αλλά πρέπει να τελειώνουμε με όλο αυτό που ζούμε και ο εμβολιασμός είναι ο μόνος τρόπος». Ο κ. Γιώργος από την άλλη πλευρά δηλώνει ότι δεν έχει εμβολιαστεί και ότι δεν θα το κάνει. «Τα φοβάμαι τα εμβόλια και δεν πρόκειται να το κάνω ό,τι και να γίνει. Ας πληρώσω το πρόστιμο. Δεν θα μου επιβάλει κανείς να κάνω κάτι που δεν θέλω».  Βέβαια υπάρχουν και οι αρνητές του εμβολίου που εντέλει εμβολιάστηκαν, όπως ο κ. Ηλίας που και εκείνος μιλάει στο newsit.gr. «Εγώ ήμουν αρνητής αλλά το έκανα το εμβόλιο κανονικά. Δεν ήθελα να το κάνω αλλά τελικά ήταν η μόνη λύση. Δεν μπορείς να κάνεις αλλιώς. Όσο για το πρόστιμο είναι κάθετα αντισυνταγματικό», αναφέρει.   Ρεπορτάζ: Άννα Τριανταφυλλιά Τσούτσα, Άγγελος Λαμπίδης  "
newsit.gr,https://www.newsit.gr/lifestyle/stathis-aggelopoulos-protimo-na-pethano-apo-koronoio-para-na-kano-emvolio-me-tromazei/3419200/,Κοσμος,"Στάθης Αγγελόπουλος: Προτιμώ να πεθάνω από κορονοϊό, παρά να κάνω εμβόλιο, με τρομάζει",2021-11-30T18:26:06+02:00,,"NewsIT Lifestyle Σταθης Αγγελοπουλος: Προτιμω να πεθανω απο κορονοιο, παρα να κανω εμβολιο, με τρομαζει Ο γνωστός τραγουδιστής, Στάθης Αγγελόπουλος, αν και παρέμεινε για 13 μέρες στη ΜΕΘ με κορονοϊό, επιμένει, και δηλώνει ότι προτιμάει να πεθάνει παρά να κάνει το εμβόλιο. Ο τραγουδιστής Στάθης Αγγελόπουλος έκανε νέες δηλώσεις κατ΄λα του εμβολιασμού στην εκπομοπή Πρωινό. Ο Στάθης Αγγελόπουλος, όπως έχει γίνει γνωστό, νόσησε από κορονοϊό, παρέμεινε για 13 ημέρες στη Μονάδα Εντατικής Θεραπείας, ωστόσο είναι κάθετος για το εμβόλιο.  «Ο κορονοϊός υπάρχει, πρέπει να προσέχουμε, πρέπει να προστατευόμαστε, να κρατάμε τις αποστάσεις αλλά εγώ είμαι από τους ανθρώπους που δε νομίζω ότι μέχρι τώρα το εμβόλιο αυτό με έχει πείσει να πάω να το κάνω. Με τρομάζει, με φοβίζει.  Συμφωνώ απόλυτα με τον Γρηγόρη Πετράκο και με τον Γιώργο Μουκίδη. Βαφτιζόμαστε αντιεμβολιαστές επειδή δεν κάνουμε το συγκεκριμένο εμβόλιο. Δεν είμαστε αντιεμβολιαστές, έχουμε κάνει όλα τα προηγούμενα εμβόλια. Μέχρι τον Φεβρουάριο μπορώ να μπαίνω σε όλα τα μαγαζιά. Μετά, δεν θα κάνω το εμβόλιο, μπορεί να πάρω τα βουνά, να πάω σε κανένα χωριό να ζήσω μακριά», δήλωσε στην εκπομπή ο Στάθης Αγγελόπουλος. «Προτιμώ να πεθάνω από τον κορονοϊό, παρά να κάνω το εμβόλιο που μπορεί να μου δημιουργήσει μια παρενέργεια και να πεθάνω τώρα  Αύριο αν κάνω το εμβόλιο μπορεί να μου δημιουργήσει μια παρενέργεια και να πεθάνω», είπε στη συνέχεια ο Στάθης Αγγελόπουλος.  "
newsit.gr,https://www.newsit.gr/kosmos/koronoios-elvetia-nai-sto-dimopsifisma-gia-ti-diaxeirisi-tis-pandimias-kai-to-Green-Pass/3417120/,Κοσμος,Κορονοϊός – Ελβετία: «Ναι» στο δημοψήφισμα για τη διαχείριση της πανδημίας και το «Green Pass»,2021-11-28T15:01:33+02:00,,"NewsIT Κοσμος Ελβετια: «Ναι» στο δημοψηφισμα για τη διαχειριση της πανδημιας και το «Green Pass» Οι πολίτες της Ελβετίας είπαν «ναι» στην νομοθεσία για τη διαχείριση της πανδημίας, βάσει της οποίας θα εφαρμοστεί η χρήση του υγειονομικού πάσου. Αυτό δείχνουν σύμφωνα με τις πρώτες εκτιμήσεις για τα αποτελέσματα του σημερινού δημοψηφίσματος που δόθηκαν στη δημοσιότητα από το ινστιτούτο δημοσκοπήσεων gfs.bern.  Εν μέσω του νέου κύματος της πανδημίας του κορονοϊού, οι Ελβετοί ενέκριναν το κυβερνητικό σχέδιο διαχείρισης της πανδημίας εξουσιοδοτώντας έτσι την κυβέρνηση να συνεχίσει να λαμβάνει επιπλέον μέτρα για την ανάσχεση των νέων κρουσμάτων. Οι πολέμιοι του υγειονομικού πάσου, που είχαν ζητήσει τη διεξαγωγή του δημοψηφίσματος, δεν αναμένεται να εκπλαγούν καθώς όλες οι δημοσκοπήσεις που διενεργούνταν πριν από την διενέργειά του έδιναν σταθερό προβάδισμα στο στρατόπεδο του ναι.  Όλα τα πολιτικά κόμματα, με εξαίρεση το λαϊκιστικό δεξιό Δημοκρατική Ένωση του Κέντρου (UDC), το μεγαλύτερο κόμμα στο ομοσπονδιακό κοινοβούλιο, στηρίζουν το νομοσχέδιο. Το δημοψήφισμα διεξήχθη την ώρα που η μετάλλαξη Όμικρον του κορονοϊού, το οποίο εντοπίστηκε πρώτη φορά στη Νότια Αφρική και έχει χαρακτηριστεί στέλεχος «ανησυχίας» από τον Παγκόσμιο Οργανισμό Υγείας, θέτει εκ νέου τον πλανήτη σε κατάσταση συναγερμού. Ταυτόχρονα, στην Ελβετία, όπως και σε άλλες χώρες της Ευρώπης, παρατηρείται ραγδαία άνοδος των κρουσμάτων από τα μέσα Οκτωβρίου λόγω του παραλλαγμένου στελέχους Δέλτα. Όμως αντίθετα από άλλες χώρες η ελβετική ομοσπονδιακή κυβέρνηση αρνείται προς το παρόν να αυστηροποιήσει τα περιοριστικά μέτρα, εκτιμώντας ότι είναι σχετικά μικρό ποσοστό των κλινών στις μονάδες εντατικής θεραπείας που είναι κατειλημμένες (20%). Με το ποσοστό των πλήρως ανοσοποιημένων κατά της covid-19 να φτάνει περίπου το 65% η Ελβετία έχει χαμηλότερη εμβολιαστική κάλυψη σε σχέση με άλλες χώρες της Ευρώπης. Αυτή είναι η δεύτερη φορά σε διάστημα έξι μηνών που οι Ελβετοί καλούνται σε δημοψήφισμα για να εγκρίνουν τη νομοθεσία διαχείρισης της covid-19. Τον Ιούνιο οι πολίτες είχαν στηρίξει σε ποσοστό 60% την τότε νομοθεσία. Όμως πλέον οι νόμοι τροποποιήθηκαν προκειμένου να δοθούν περισσότερες εξουσίες στις αρχές για να αντιμετωπίζουν την πανδημία, αλλά και για να υιοθετηθεί το υγειονομικό πάσο, με αποτέλεσμα οι αντιεμβολιαστές και όσοι τάσσονται κατά του πιστοποιητικού να ζητήσουν να διεξαχθεί δεύτερο δημοψήφισμα.  "
newsit.gr,https://www.newsit.gr/kosmos/koronoios-italia-51-nekroi-kai-pano-apo-13-600-nea-krousmata-apagoreysi-kykloforias-se-36-dimous/3416367/,Κοσμος,Κορονοϊός – Ιταλία: 51 νεκροί και πάνω από 13.600 νέα κρούσματα – Απαγόρευση κυκλοφορίας σε 36 δήμους,2021-11-26T21:40:20+02:00,,"NewsIT Κοσμος Κορονοιος – Ιταλια: 51 νεκροι και πανω απο 13.600 νεα κρουσματα – Απαγορευση κυκλοφοριας σε 36 δημους Το τελευταίο 24ωρο στην Ιταλία καταγράφηκαν 13.686 περιστατικά κορονοϊού και 51 άνθρωποι έχασαν την ζωή τους.  Συνολικά στην Ιταλία πραγματοποιήθηκαν 557.180 διαγνωστικά τεστ, το 2,5% από τα οποία προέκυψε θετικό.  Στις μονάδες εντατικής θεραπείας νοσηλεύονται 606 ασθενείς με Covid-19, ενώ στους νοσοκομειακούς θαλάμους είναι 4.748 ασθενείς. Οι περιφέρειες της χώρας με τα περισσότερα κρούσματα είναι η Λομβαρδία (2.209), το Βένετο (2.036) και η περιφέρεια Λάτιο (1.566) με πρωτεύουσα την Ρώμη. Όπως δήλωσε ο διευθυντής του Ιταλικού Ανώτατου Ινστιτούτου Υγείας, Σίλβιο Μπρουζαφέρο, η αύξηση των κρουσμάτων τις τελευταίες επτά ημέρες συνεχίσθηκε σε όλες τις περιοχές της χώρας, ενώ η ηλικιακή ομάδα που πλήττεται περισσότερο είναι εκείνη των νέων κάτω των 19 ετών.  Σύμφωνα με νέο υπολογισμό, χάρη στον εμβολιασμό κατά του κορονοϊού στην Ιταλία σώθηκαν τουλάχιστον 30.000 ζωές. Την ίδια ώρα, όμως, 2.700.000 κάτοικοι της χώρας άνω των 50 ετών δεν έχουν λάβει έως τώρα ούτε την πρώτη δόση του εμβολίου. Στη βορειοανατολική περιφέρεια Άνω Αδίγη, στα σύνορα με την Αυστρία, η απαγόρευση κυκλοφορίας κατά τις νυχτερινές ώρες επεκτάθηκε συνολικά σε 36 δήμους. Προχθές ήταν 20 δήμοι. Σύμφωνα με την δημόσια τηλεόραση Rai, το 40% των εκπαιδευτικών των γερμανόφωνων σχολείων της περιοχής δεν έχει εμβολιαστεί και πολλές οικογένειες (πάντα της γερμανόφωνης μειονότητας) ανήκουν στους αντιεμβολιαστές και έχουν σταματήσει να στέλνουν τα παιδιά τους στο σχολείο. Στις μεγάλες ιταλικές πόλεις, τέλος, ενόψει των Χριστουγέννων θεωρείται ιδιαίτερα πιθανή η έγκριση μέτρου για υποχρεωτική χρήση μάσκας για όποιον βρίσκεται σε ανοικτούς, πολυσύχναστους χώρους.    "
newsit.gr,https://www.newsit.gr/kosmos/matina-pagoni-ta-xeirourgeia-tha-ginoun-kanonika-oi-antiemvoliastes-antidroun-stin-ypervoliki-pliroforisi/3415751/,Κοσμος,Ματίνα Παγώνη: Τα χειρουργεία θα γίνουν κανονικά – Οι αντιεμβολιαστές αντιδρούν στην υπερβολική πληροφόρηση,2021-11-26T09:54:25+02:00,,"NewsIT Κοσμος Ματινα Παγωνη: Τα χειρουργεια θα γινουν κανονικα – Οι αντιεμβολιαστες αντιδρουν στην υπερβολικη πληροφορηση Στην διαφωνία της με το υπουργείο Υγείας και στο έγγραφο που διακινήθηκε από την υφυπουργό Μίνα Γκάγκα, σχετικά με τον περιορισμό των χειρουργείων στα νοσοκομεία, αναφέρθηκε η πρόεδρος ΕΙΝΑΠ, Ματίνα Παγώνη στην πρωινή εκπομπή του Mega σημειώνοντας πως δεν υπάρχει καμία κόντρα «απλώς εμείς λέμε πρέπει να γίνουν έχουμε δίκιο, απλώς δεν έγινε η διαχείριση της ιστορίας σωστά». Η Ματίνα Παγώνη σημείωσε πως «εμείς που είμαστε στα νοσοκομεία και διαχειριζόμαστε την κατάσταση θα διαχειριστούμε και αυτή. Το κάθε νοσοκομείο θα προσπαθήσει σε συνεργασία με τη διοίκηση να βολέψει την κατάσταση για να εξυπηρετηθούν».  Η ίδια αναφέρθηκε και στους αντιεμβολιαστές λέγοντας πως έχει έρθει σε επαφή με κάποιους και μετέφερε τις απόψεις τους. Όπως είπε πολλοί διαφωνούν με τον τρόπο «που διαχειριστήκαμε τα πράγματα. Δεν ήταν σωστός και να βγαίνουμε συνεχώς στα μέσα ενημέρωσης. Αυτή είναι η άποψη τους».   «Ίσως έπρεπε να αφήσουμε τον κόσμο πιο ελεύθερο. Είναι ένα σκεπτικό που πρέπει να μας προβληματίσει», σημείωσε και σχολίασε την αυξημένη κίνηση στην αγορά: «Είδα στα μαγαζιά εικόνες συνωστισμού που με φόβισαν». «Αυτές τις ημέρες υπάρχει μεγάλη κινητικότητα. Είναι γιορτές. Είναι ο κόσμος έξω», συμπλήρωσε. Αναφέρθηκε και σε μέτρα προστασίας: «Να φορέσουμε διπλή μάσκα, σε εσωτερικούς χώρους και οι ανεμβολίαστοι για να είναι εντάξει να κάνουν ένα rapid test».  "
newsit.gr,https://www.newsit.gr/politikh/dimoskopisi-Metron-Analysis-ixira-minymata-gia-nd-syriza-kai-kinal-posoi-einai-oi-anendotoi-antiemvoliastes/3415439/,Κοσμος,"Δημοσκόπηση Metron Analysis: Ηχηρά μηνύματα για ΝΔ, ΣΥΡΙΖΑ και ΚΙΝΑΛ – Πόσοι είναι οι «ανένδοτοι» αντιεμβολιαστές",2021-11-25T21:10:15+02:00,,"NewsIT Πολιτικη Δημοσκοπηση Metron Analysis: Ηχηρα μηνυματα για ΝΔ, ΣΥΡΙΖΑ και ΚΙΝΑΛ – Ποσοι ειναι οι «ανενδοτοι» αντιεμβολιαστες Μια νέα δημοσκόπηση παρουσιάστηκε στο κεντρικό δελτίο ειδήσεων του Mega, από την εταιρεία της Metron Analysis. Στην δημοσκόπηση καταγράφονται οι τάσεις της τρέχουσας περιόδου αλλά και οι τελευταίες εξελίξεις στο πολιτικό σκηνικό.  Ποια είναι η πρόθεση ψήφου και ποιος προηγείται στις εσωκομματικές εκλογές για την εκλογή προέδρου του ΚΙΝΑΛ; Πόσοι έχουν εμβολιαστεί και πόσοι… δεν πρόκειται;  Ας δούμε αναλυτικά τα αποτελέσματα της μεγάλης έρευνας. Σε ερώτηση για την… ματιά των πολιτών στην πορεία της χώρας η πλειοψηφία (51%) απαντά «προς τη λάθος», ενώ το 40% απαντά «προς τη σωστή». Το 6% απαντά ούτε προς τη σωστή, ούτε προς την λανθασμένη.  Σε ό, τι αφορά το σημαντικότερο πρόβλημα της χώρας, η απάντηση «πανδημία κορονοϊού – ιατρική περίθαλψη» συγκεντρώνει τις περισσότερες απαντήσεις με ποσοστό 38%, ενώ με 28% έπεται η «οικονομία / ακρίβεια». Ανεργία, πολιτικό σύστημα και εξωτερική πολιτική συγκεντρώνουν τις λιγότερες απαντήσεις. Εδώ έχει ενδιαφέρον ότι τον προηγούμενο μήνα, μεγαλύτερο πρόβλημα θεωρούσαν οι ερωτηθέντες την οικονομία κι όχι την πανδημία.  Στον παρακάτω πίνακα, απεικονίζεται το αν θεωρούν οι πολίτες ότι «τα χειρότερα τα έχουμε αφήσει πίσω» ή αν θεωρούν ότι «τα χειρότερα είναι μπροστά μας». Παρουσιάζονται τα αποτελέσματα των τελευταίων μηνών και φαίνεται καθαρά πως οι πολίτες όσο περνάει ο καιρός από τον Μάη μέχρι και σήμερα, τόσο περισσότερο απαισιόδοξοι εμφανίζονται.  Στο ίδιο χρονικό διάστημα, αποτυπώνεται και η πτώση των ποσοστών ικανοποίησης από το κυβερνητικό έργο όσο περνά ο καιρός από το καλοκαίρι προς τον χειμώνα.  Σε ένα πιο… συγκεκριμένο ερώτημα, οι πολίτες αξιολογούν την κυβέρνηση και την αξιωματική αντιπολίτευση. Πιο συγκεκριμένα, θετικά αποτιμά το κυβερνητικό έργο το 40%, ενώ η πλειοψηφία (53%) δίνει αρνητική ψήφο. Ένα 6% απαντά ούτε θετική – ούτε αρνητική, ενώ μόλις το 1% απαντά δεν ξέρω/δεν απαντώ. Στα του ΣΥΡΙΖΑ, αρνητική ψήφο δίνει η μεγάλη πλειοψηφία (78%), ενώ το 53% αποτιμά θετικά το έργο της αξιωματικής αντιπολίτευσης. 6% καταγράφεται και στον ΣΥΡΙΖΑ η απάντηση ούτε θετική – ούτε αρνητική, ενώ δεν ξέρω/δεν απαντώ απαντά το 2%.  Αναφορικά με τον εμβολιασμό, το 79% απαντά πως έχει ήδη «τσιμπηθεί», ενώ ένα 4% δηλώνει πως θα κάνει το εμβόλιο. Περίπου ένας στους δέκα (11%) δηλώνει ρητά πως δεν θα κάνει το εμβόλιο, ενώ το 3% απαντά πως έχει νοσήσει και το 2% δηλώνει αναποφάσιστο.  Στην πρόθεση ψήφου η Νέα Δημοκρατία λαμβάνει ποσοστό 30%, χάνοντας μία μονάδα από την έρευνα του Οκτωβρίου ενώ βρίσκεται 2 μονάδες πάνω από τη δημοσκόπηση που δημοσίευσε το Βήμα της Κυριακής και η οποία αφορούσε την περίοδο 1-9 Νοεμβρίου. Ο ΣΥΡΙΖΑ έχει υποχωρήσει στο 18,6%, με αποτέλεσμα η διαφορά των δύο κομμάτων να βρίσκεται στις 11,4 μονάδες. Μάλιστα, το κόμμα της αξιωματικής αντιπολίτευσης υποχωρεί σημαντικά από τον Οκτώβριο που είχε βρεθεί στο 20,3% και βρίσκεται οριακά πάνω (0,3 μονάδες) από την έρευνα για το «Βήμα της Κυριακής». Σε κάθε περίπτωση ο ΣΥΡΙΖΑ δείχνει να μην μπορεί να κεφαλαιοποιήσει την όποια δυσαρέσκεια υπάρχει για την κυβέρνηση εξαιτίας της αντιμετώπισης της πανδημίας, αλλά και της ακρίβειας στην αγορά και της αγωνίας για την οικονομία. Click4more: Δημοσκόπηση Pulse – Κορονοϊός: Νέα μέτρα για τους ανεμβολίαστους ζητά το 56% Και η αδυναμία να επιστρέψει δυναμικά ως κόμμα εν αναμονή διακυβέρνησης της χώρας φαίνεται και από τις δημοφιλίες, αλλά και από το πώς κρίνουν οι πολίτες της στάση του ΣΥΡΙΖΑ και του Αλέξη Τσίπρα. Στην τρίτη θέση της πρόθεσης ψήφου βλέπουμε το Κίνημα Αλλαγής να σταθεροποιείται σε ποσοστά κοντά στο 10% και συγκεκριμένα 9,6% κάτι που δείχνει ότι η εκλογική διαδικασία που είναι σε εξέλιξη έχει δώσει φτερά στο άλλοτε κραταιό ΠΑΣΟΚ και ενισχύει έναν τρίτο πόλο ο οποίος μπορεί να παίξει σημαίνοντα ρόλο στις πολιτικές εξελίξεις. Τέταρτο έρχεται το ΚΚΕ με 4,9%, ακολουθεί η Ελληνική Λύση με 4,2%, το Μέρα 25 με 3,3%, οι Ελληνες για την Πατρίδα του Κασιδιάρη με 1,2%. Η αδιευκρίνιστη ψήφος είναι στο 13,8%, με 1 στους 10 ψηφοφόρους να δηλώνει αναποφάσιστος.  Η συσπείρωση είναι επίσης ένα ενδιαφέρον στοιχείο. Στη Νέα Δημοκρατία η συσπείρωση είναι στο 83% στους δεξιούς, στο 85% στους κεντροδεξιούς και στο 70% στους κεντρώους, δείχνοντας ότι είναι σωστή και πετυχημένη η στρατηγική του Κυριάκου Μητσοτάκη για προσέγγιση του κεντρώου χώρου. Στον ΣΥΡΙΖΑ η συσπείρωση στους αριστερούς είναι στο 81%, υποχωρεί στους 72% στους κεντροαριστερούς και πέφτει μόλις στο 49% στους κεντρώους, κάτι που δείχνει ότι τους έχει χάσει από το εκλογικό «καλάθι» που θέλει να φτιάξει ο κ. Τσίπρας. Στην καταλληλότητα για πρωθυπουργός ο Κυριάκος Μητσοτάκης προηγείται με 39% και ακολουθεί μακριά ο Αλέξης Τσίπρας μόλις με 16%, ο Γιάνης Βαρουφάκης με 3%. Διαχρονικά βλέπουμε μια πτώση του νυν πρωθυπουργού από το 46% τον περασμένο Μάιο στο 39% σήμερα ενώ ο Αλέξης Τσίπρας είναι σταθερά στο 16% κι έχει υποχωρήσει 3 μονάδες από τον Οκτώβριο.   Στην πρώτη κάρτα, φαίνονται οι προτιμήσεις των ερωτηθέντων ανεξαρτήτως πολιτικών πεποιθήσεων.  Στην δεύτερη κάρτα, απεικονίζονται οι  προτιμήσεις των ερωτηθέντων που δήλωσαν πως θα ψηφίσουν ΚΙΝΑΛ.  Στην τρίτη κάρτα, απεικονίζονται οι απαντήσεις των ερωτηθέντων οι οποίοι έχουν αυτοπροσδιοριστεί πολιτικά.     Mega.  "
newsit.gr,https://www.newsit.gr/politikh/aleksis-tsipras-o-k-mitsotakis-symperiferetai-san-na-zei-se-alli-xora/3415490/,Κοσμος,Αλέξης Τσίπρας: “Ο κ. Μητσοτάκης συμπεριφέρεται σαν να ζει σε άλλη χώρα”,2021-11-25T20:44:08+02:00,,"NewsIT Πολιτικη Αλεξης Τσιπρας: “Ο κ. Μητσοτακης συμπεριφερεται σαν να ζει σε αλλη χωρα” Σκληρή επίθεση στην κυβέρνηση και προσωπικά στον πρωθυπουργό Κυριάκο Μητσοτάκη με αιχμή τους χειρισμούς του στην πανδημία και την ακρίβεια εξαπέλυσε από την Λάρισα, ο πρόεδρος του ΣΥΡΙΖΑ-ΠΣ, Αλέξης Τσίπρας. Παράλληλα ο κ. Αλέξης Τσίπρας ανήγγειλε πρωτοβουλία συνεννόησης με τους αρχηγούς των κομμάτων της αντιπολίτευσης, καθώς και με εκπροσώπους της τοπικής αυτοδιοίκησης και κοινωνικών και επαγγελματικών φορέων για την αντιμετώπιση της πανδημίας.   Η χώρα μας είναι πρωταθλήτρια σε απώλειες και στις δύο αυτές κρίσεις, της πανδημίας και της ακρίβειας ανέφερε ο κ. Τσίπρας και εξήγησε: «Η χώρα μας έχει εδώ και μήνες το αρνητικό ρεκόρ σε απώλειες ανθρώπων σε όλη τη Δυτική Ευρώπη και ταυτόχρονα η χώρα μας έχει το αρνητικό ρεκόρ της ακριβότερης τιμής χονδρικής στο ρεύμα σε ολόκληρη την Ευρώπη…Και δε ξέρω ειλικρινά αν χειρότερο είναι η διαχειριστική ανικανότητα, η προχειρότητα, η αδράνεια, οι ιδεολογικές εμμονές ή ο κυνισμός, η ψηφοθηρία ή δόλια παραπλάνηση, η παντελής έλλειψη ενσυναίσθησης». Ακολούθως επικέντρωσε προσωπικά στον πρωθυπουργό λέγοντας: «Ο κ. Μητσοτάκης βλέποντας τα αδιέξοδα να μεγαλώνουν αρχίζει να βγάζει από μέσα του τον πραγματικό του εαυτό. Και πολιτεύεται με αλαζονεία, με φανατισμό, με ύβρεις και με φαιδρότητες. Σαν αυτή προχθές στη Βουλή όπου με κατηγόρησε ότι έβαλα την Ελλάδα στα μνημόνια.  Σε λίγο θα μου ζητήσει να ξεπληρώσω και τα δάνεια του ΣΥΡΙΖΑ γιατί το κόμμα μας φέσωσε τους Έλληνες φορολογούμενους. Μπορεί να φαίνεται αστείο, αλλά είναι επικίνδυνο. Γιατί ένας αρνητής της πραγματικότητας δε μπορεί παρά καθίσταται μέρα με τη μέρα όλο και πιο επικίνδυνος για να κυβερνά το τόπο σε μια στιγμή κρίσης. Σε μια στιγμή που η χώρα χρειάζεται στο τιμόνι κάποιον που να εμπνέει εμπιστοσύνη και ασφάλεια, κάποιον που να ενώνει. Όχι κάποιον που να διχάζει και να πολιτεύεται με ψέματα και τοξικότητα για τους πολιτικούς του αντιπάλους. Και σε κάθε ευκαιρία να προσπαθεί να ωραιοποιήσει μια δραματική πραγματικότητα, αποδεικνύοντας πόσο ανεπαρκής είναι για μια τόσο δύσκολη συγκυρία…». Παρέθεσε τις δηλώσεις του κ. Μητσοτάκη για τις «θετικές επιδόσεις της κυβέρνησης στην αντιμετώπιση της πανδημίας και της ακρίβειας και πρόσθεσε: «Και μόνο να μιλάει κανείς για καλές επιδόσεις, όταν καθημερινά χάνει μια εκατοστάδα συμπολιτών μας τη μάχη με το θάνατο, πολλοί εκ των οποίων εκτός ΜΕΘ, δείχνει ότι είναι αλλού. Ότι ζει σε ένα άλλο κόσμο, και όχι στον κόσμο που καταδιώκεται από την πανδημία, τη φτώχεια, και την αγωνία για το αύριο. Και όταν του λέμε ότι με την αδράνειά σου μας οδηγείς και σε εκατόμβη νεκρών και σε νέο λοκντάουν, αντί να δώσει απαντήσεις, μας επιτίθεται». Ακολούθως ο κ. Τσίπρας κατέθεσε τις δικές του προτάσεις -Ανοίξτε επιτέλους τον ιδιωτικό τομέα να δεχτεί COVID περιστατικά. Επιτάξτε ιδιωτικά νοσοκομεία που τα έχετε καθαρά για να κερδίζουν πελατεία ενώ στα δημόσια ο κόσμος διασωληνώνεται εκτός ΜΕΘ και κλείνετε τα χειρουργεία. -Σταματήστε επιτέλους αυτή την ανοησία της κας Κεραμέως, της υπουργού Παιδείας και Κολεγίων, με το 50%+1 για να κλείσει μια σχολική τάξη. Το 25% των κρουσμάτων είναι παιδιά. Τα ασυμπτωματικά παιδιά κολλάνε τους παπούδες και τις γιαγιάδες. Δεν προτείνουμε να κλείσουν τα σχολεία. Προτείνουμε να κλείνει η τάξη για 3-4 ημέρες στο πρώτο κρούσμα. Και τα παιδιά να επανέρχονται στη 4η μέρα με αρνητικό μοριακό τεστ. -Σταματήστε τη ψηφοθηρική αντιμετώπιση με τις εκκλησίες και την αστυνομία. Είναι ντροπή να αφήνετε απροστάτευτους τους πιστούς για να μη τα βάλετε με λίγους φανατικούς. Και είναι ανήθικο να έρχεται να κάνει έλεγχο πιστοποιητικού εμβολιασμού ένας ανεμβολίαστος αστυνομικός. -Και τέλος, ελάτε τώρα να οργανώσουμε μια μεγάλη εκστρατεία πόρτα πόρτα για τους άνω των 65 ανεμβολίαστων συμπολιτών μας. Συνεχίζοντας ο κ. Τσίπρας εξέφρασε την ανησυχία του ότι «Η κυβέρνηση Μητσοτάκη δε πρόκειται να μας ακούσει. Γιατί την ώρα που εμείς μετράμε κρούσματα και νεκρούς, αυτοί μετράνε ψήφους» και πρόσθεσε «Είναι φανερό πως τρέμουν μη σχηματιστεί με αφορμή τον εμβολιασμό ένα μεγαλύτερο σχήμα στα δεξιά της ΝΔ. Για αυτό και χαϊδεύουν αυτιά. Για αυτό και έβαλαν τον ανεκδιήγητο Πλεύρη υπουργό υγείας». Γενικεύοντας είπε ειρωνικά ότι «έχουμε κυβέρνηση Καρατζαφέρη» αφού τρεις κορυφαίοι υπουργοί του είναι στελέχη της κυβέρνησης, ο Θανάσης Πλεύρης, ο Άδωνις Γεωργιάδης και ο Μάκης Βορίδης. Σημείωσε δε ότι με τους αντιεμβολιαστές παλαιότερα ήταν χέρι-χέρι στα συλλαλητήρια κατά της Συμφωνίας των Πρεσπών. Η κυβέρνηση Μητσοτάκη ούτε θέλει ούτε μπορεί να αντιμετωπίσει την ακρίβεια. Γι’ αυτό πιστεύω ότι οφείλουμε τα κόμματα της δημοκρατικής αντιπολίτευσης να αναλάβουμε τις ευθύνες που μας αναλογούν και να απαντήσουμε στην αγωνία της κοινωνίας. Να παραμερίσουμε αντιπαλότητες και να συντονιστούμε στοιχειωδώς για το μέγα θέμα της πανδημίας, που κοστίζει ζωές. Για το μέγα αυτό θέμα θέλω να πω ότι το επόμενο διάστημα θα επιδιώξω να επικοινωνήσω με τις ηγεσίες όλων των κομμάτων της δημοκρατικής αντιπολίτευσης. Να ανταλλάξουμε απόψεις για ότι γίνεται και για ότι πρέπει να γίνει. Θα επικοινωνήσω επίσης με την τοπική αυτοδιοίκηση, με όλες τις μεγάλες οργανώσεις των εργαζομένων, των μικρομεσαίων, αλλά και τους εκπροσώπους των άλλων παραγωγικών στρωμάτων, με τον ίδιο σκοπό. Είναι καιρός να πάρουμε στα χέρια μας την τύχη μας. Γιατί από τον κ. Μητσοτάκη και την κυβέρνησή του δεν μπορούμε να περιμένουμε τίποτε καλό. Ο κ. Τσίπρας όμως αναφέρθηκε και στην ακρίβεια που όπως είπε που απαιτεί άμεσα μέτρα αντιμετώπισης. Συγκεκριμένα ανέφερε: «Η κυβέρνηση έλεγε στους πολίτες να αναζητούν στο Ίντερνετ τις χαμηλότερες τιμές. Το θέμα είναι ότι φτάνουμε Δεκέμβρη και όσο και να γκουγκλάρουν οι πολίτες δεν βρίσκουν ακόμα το σχέδιο της κυβέρνησης για να αντιμετωπίσει το ράλι της ακρίβειας. Γιατί είναι ανύπαρκτο. Γιατί ακόμα μας λένε ότι η κρίση είναι παροδική. Κάνοντας κριτική στα μέχρι τώρα μέτρα της κυβέρνησης είπε ότι η κυβέρνηση την αντιμετωπίζει με ψίχουλα και με ψέματα και ρώτησε πώς θα αντιμετωπιστεί η ακρίβεια: «Με 30 ευρώ σε λογαριασμούς ρεύματος που θα αυξηθούν από 80% ως 150%; Με 330 εκατομμύρια παροχές, όταν εμείς σε καιρό δημοσιονομικής πίεσης, χωρίς κύμα ακρίβειας και πανδημία είχαμε δώσει 780 εκατομμύρια κοινωνικό μέρισμα το 2018; Με μισό ευρώ τη μέρα αύξηση κατώτατου μισθού; Ή με ψέματα; Όπως ότι το κράτος θα απορροφήσει μέσω επιδότησης τις αυξήσεις του ρεύματος; Ή ότι χωρίς τις παρεμβάσεις της κυβέρνησης το κόστος του ρεύματος θα ήταν δεκαπλάσιο; Έκανε ειδική αναφορά στην ΔΕΗ κατηγορώντας την κυβέρνηση ότι εν μέσω ενεργειακής κρίσης προχώρησε στην εκχώρηση του 17% της ΔΕΗ. Σημείωσε ότι ο Κωστής Χατζηδάκης που αναλαμβάνει όλες τις βρώμικες δουλειές με το που ανέλαβε το υπουργείο αύξησε τις τιμές του ρεύματος. Το αποτέλεσμα της πολιτικής της κυβέρνησης είναι όχι μόνο να μην έχει το δημόσιο εργαλείο αντιμετώπισης της κρίσης αλλά η ΔΕΗ να πρωταγωνιστεί στις αυξήσεις. Η ανάσχεση της ακρίβειας δεν έρχεται ούτε με ψίχουλα ούτε με ψέματα, συνέχισε ο κ. Τσίπρας και κατέθεσε τις δικές του προτάσεις: «Την αύξηση του κατώτατου μισθού στα 800 ευρώ για να δώσουμε ανάσα και προοπτική στους εργαζόμενους να αντιμετωπίσουν αυτή τη μεγάλη δυσκολία. Την κατάργηση του τέλους επιτηδεύματος, ανεξαρτήτως επαγγέλματος και την κατάργηση της εισφοράς αλληλεγγύης για όσους δημοσίους υπαλλήλους, συνταξιούχους, αυτοαπασχολούμενους και αγρότες έχουν ετήσιο εισόδημα έως 40.000 ευρώ. Την έκτακτη εισοδηματική ενίσχυση των αγροτών, με την επιστροφή του ειδικού φόρου κατανάλωσης για το πετρέλαιο κίνησης των αγροτών. Τη διαγραφή μέρους των οφειλών προς το Δημόσιο και τους ασφαλιστικούς φορείς για όλους τους οφειλέτες και για τις οφειλές που δημιουργήθηκαν την περίοδο της πανδημίας. Τη μείωση του ειδικού φόρου κατανάλωσης στο πετρέλαιο θέρμανσης, στο πετρέλαιο κίνησης και στην βενζίνη, στα κατώτατα όρια που προβλέπει η Ευρωπαϊκή Ένωση. Την αναστολή του ΕΦΚ για το αγροτικό πετρέλαιο». Αναφέρθηκε στο Ταμείο Ανάκαμψης λέγοντας ότι «πέρα από την διαφωνία του ΣΥΡΙΖΑ υπάρχει ένα θέμα διαφάνειας και δημοκρατίας. Η κυβέρνηση το διαχειρίζεται σαν να είναι ιδιωτική περιουσία. Σαν να υπάρχει μία εταιρεία η «Μαξίμου ΑΕ» που θα μανατζάρει και θα μοιράσει τους πόρους. Αυτό δεν μπορεί να συνεχιστεί…Από τις εκλογές και μετά είχαμε μία έκρηξη στις απευθείας αναθέσεις. Που πήγαν τα λεφτά που μοίρασε, περίπου 5 δισ.; Το πελατειακό κράτος αναβιώνει, όχι με διορισμούς στο δημόσιο αλλά μέσα από εκταμίευση πόρων που πηγαίνουν σε απευθείας αναθέσεις. Δεν θα αφήσουμε να γίνει το ίδιο και με το Ταμείο Ανάκαμψης. Και είναι εδώ ένα ακόμη σημείο που μπορεί να γίνει συνεννόηση με τα άλλα κόμματα της αντιπολίτευσης». Γενικεύοντας ο κ. Τσίπρας υποστήριξε ότι «οι αλλεπάλληλες οικονομικές κρίσεις, η πανδημία αλλά και η κλιματική κρίση έχουν αναδείξει τα όρια του κυρίαρχου μέχρι χτες οικονομικού και παραγωγικού μοντέλου ανάπτυξης. Το κυρίαρχο μέχρι χθες νεοφιλελεύθερο μοντέλο φθίνει παντού. Μόνο εδώ ο Μητσοτάκης και έχει σημαία. Η ανάγκη αλλαγής πορείας είναι πλέον εμφανής… Δυστυχώς η Ελλάδα έχει μια κυβέρνηση που απογυμνώνει το κράτος από τα δημόσια εργαλεία προσφέροντας φοροελαφρύνσεις σε μια μικρή μειοψηφία του πληθυσμού, αντί να ενισχύει την ικανότητα του κράτους να παρεμβαίνει και να καθοδηγεί την οικονομία». Το κόμμα μας χρειάζεται μία νέα αρχή, πρέπει να μείνουμε όρθιοι σήμερα για να παλέψουμε αύριο, η χώρα χρειάζεται μία νέα αρχή και μία άλλη κυβέρνηση, έχουμε χρέος όσοι βρισκόμαστε στον ΣΥΡΙΖΑ να κοιτάξουμε την μεγάλη εικόνα και τον μεγάλο στόχο που είναι να δουλέψουμε για τη νίκη στις εκλογές, η προοδευτική διακυβέρνηση είναι μονόδρομος, κατέληξε ο κ. Τσίπρας.     "
newsit.gr,https://www.newsit.gr/topikes-eidhseis/xania-ektos-sxoleiou-10xroni-mathitria-epeidi-oi-goneis-den-anevazoun-to-self-test/3415213/,Κοσμος,Χανιά: Εκτός σχολείου 10χρονη μαθήτρια επειδή οι γονείς δεν ανεβάζουν το self test,2021-11-25T14:54:10+02:00,,"NewsIT Τοπικα Νεα Χανια: Εκτος σχολειου 10χρονη μαθητρια επειδη οι γονεις δεν ανεβαζουν το self test Μια μαθήτρια της Δ’ τάξης του δημοτικού σχολείου Παζινού στα Χανιά έχει βρεθεί εκτός σχολείου μετά από άρνηση των γονέων της να ανεβάσουν το τεστ κορονοϊού στην πλατφόρμα edupass. Με επιστολή τους προς κάθε αρμόδιο κάνουν λόγο για καταχρηστικές κυρώσεις που στερούν από ένα παιδί το δικαίωμα στην υποχρεωτική εκπαίδευση.  Οπως αναφέρει το zarpanews.gr υποστηρίζουν ακόμα ότι υπάρχουν «πάρα πολλοί σκεπτόμενοι πολίτες, οι οποίοι, αντιλαμβανόμενοι τον παραλογισμό που ζούμε τελευταία, δεν κρύβονται ανώνυμα πίσω από ένα πληκτρολόγιο εξαπολύοντας ύβρεις εναντίον των εκπροσώπων των θεσμών, αλλά υπερασπίζονται επώνυμα και με επιχειρήματα τις απόψεις και τα δικαιώματά τους, χωρίς αντιδράσεις που χρήζουν καταστολής και θέτουν σε κίνδυνο το δημοκρατικό μας πολίτευμα και υπό τον κίνδυνο να χαρακτηριστούν “Αγράμματοι”, “Θρησκόληπτοι”, “Αντιεμβολιαστές” και “Ψεκασμένοι”…!  "
newsit.gr,https://www.newsit.gr/melas-blogposts/gia-poious-ktypaei-i-kampana-oi-rinokeroi-tou-servetali-oi-epistimones-radio-arvyla-kai-o-allos-ferentinos/3414678/,Κοσμος,"Για ποιους κτυπάει η καμπάνα: Οι ρινόκεροι του Σερβετάλη, οι επιστήμονες Ράδιο Αρβύλα και ο άλλος Φερεντίνος",2021-11-24T19:18:35+02:00,,"ΝΤΙΝ Σάλο και αντιδράσεις προκάλεσε η απόφαση του Άρη Σερβετάλη να αποσυρθεί από τη θεατρική παράσταση μετά την απαγόρευση εισόδου ανεμβολίαστων στα θέατρα. Σαφώς… σαφέστατα και είναι δικαίωμά του να μην θέλει να υποστηρίζει, όπως γράφει «το διαχωρισμό των ανθρώπων που επιβάλλουν τα νέα μέτρα». Επειδή όμως, κάποιοι πήραμε το… ρίσκο, σύμφωνα με πολλούς αντιεμβολιαστές, να βάλουμε το τσιπάκι… το 666… ή ό,τι άλλο υποστηρίζουν ότι μας έβαλαν, ώστε να μπορούμε να κυκλοφορούμε πιο ελεύθερα, έτσι κι οι αρνητές παίρνουν το ρίσκο να κυκλοφορούν πιο περιορισμένα. Και μην με ρωτήσετε για το τι γίνεται με τα μέσα μαζικής μεταφοράς γιατί εκεί θα σας το δώσω το δίκιο, αλλά μην εκπλαγείτε αν τα μέτρα απαγόρευσης… επεκταθούν! Είπαμε: είναι δικαίωμα του καθενός να αποφασίζει για τον εαυτό του… χωρίς όμως οι πράξεις του να είναι επιβλαβείς και επικίνδυνες για τους υπόλοιπους. Και στη συγκεκριμένη περίπτωση ο σπουδαίος ηθοποιός θα έπρεπε να προβληματιστεί μήπως οι «ρινόκεροι», όπως στο έργο του Ιονέσκο που πρωταγωνιστεί, δεν είναι αυτοί που έχουν πάρει το ρίσκο… αλλά αυτοί που έχουν… μεταλλαχθεί σε επιστήμονες! ΝΤΑΝ  ΝΤΙΝ Με… επιστημονική μαεστρία γίνεται σε πολλά θέματα η σάτιρα από τους «Ράδιο Αρβύλα»! Είτε συμφωνείς, είτε διαφωνείς με τη «ματιά» τους, η δουλειά που κάνουν φαίνεται. Δεν είναι τυχαίο που έχουν ανεβάσει κατά πολύ τις τηλεθεάσεις του ΑΝΤ1 στη συγκεκριμένη ζώνη προγράμματος. Βέβαια το σημαντικότερο που έχει επιτύχει ο Αντώνης Κανάκης με την παρέα του είναι ότι καταφέρνουν να μπαίνουν εκείνη την ώρα στο τηλεοπτικό τοπίο τηλεθεατές που πριν ήταν… εκτός! Επίσης, το «Βινύλιο» απομυθοποιεί τα «στημένα» και αποστειρωμένα προγράμματα που ακολουθούν είτε «βίβλους», είτε την… ταβέρνα των απέναντι, χωρίς φαντασία και κυρίως… χωρίς κέφι! ΝΤΑΝ ΝΤΙΝ Το κέφι με το οποίο ο Χρήστος Φερνετίνος παρουσιάζει καθημερινά το Deal είναι ένα από τα βασικά συστατικά της επιτυχίας του τηλεπαιχνιδιού. Αντίθετα στην Τέλεια Απόδραση είναι σαν να είναι… κάποιος άλλος… σαν να μην περνά καλά… σαν να μην βλέπει την ώρα να αποδράσει από το πλατό. Δεν είναι τυχαίο που η διοίκηση του ALPHA σκέφτεται μήπως το Deal συνεχίσει και την επόμενη σεζόν, ενώ για την Απόδραση… μάλλον θα μπει τελεία… και παύλα! ΝΤΑΝ  ΝΤΙΝ Για πολλές… παύλες το σημερινό κουίζ που δίπλα στην καθεμία από αυτές τα στελέχη του καναλιού βάζουν υποψήφιους παρουσιαστές για το καινούργιο πρότζεκτ που έχουν βάλει στο μάτι! Μόνο που καθυστερούν πολύ στο σχεδιασμό κι αγνοούν ότι για το ίδιο πρόγραμμα υπάρχει κι άλλος μνηστήρας! ΝΤΑΝ ΝΤΙΝ Ο οποίος μάλιστα έχει… προπορευθεί στη διεκδίκησή του, έχοντας ήδη στείλει προσφορά στους κατόχους του! ΝΤΑΝ ΝΤΙΝ ΝΤΑΝ ΝΤΙΝ ΝΤΑΝ        "
newsit.gr,https://www.newsit.gr/topikes-eidhseis/florina-to-parakratos-tis-ekklisias-elegxei-para-poly-kosmo-kataggellei-kardiologos-gia-tous-antiemvoliastes/3414603/,Κοσμος,Φλώρινα: «Το παρακράτος της εκκλησίας ελέγχει πάρα πολύ κόσμο» καταγγέλλει καρδιολόγος για τους αντιεμβολιαστές,2021-11-24T18:01:02+02:00,,"NewsIT Τοπικα Νεα Φλωρινα: «Το παρακρατος της εκκλησιας ελεγχει παρα πολυ κοσμο» καταγγελλει καρδιολογος για τους αντιεμβολιαστες Ο καρδιολόγος Γιώργος Δημητριάδης καταγγέλλει στην εκπομπή “Live News” του Νίκου Ευαγγελάτου στο MEGA ότι το αντιμεβολιαστικό κίνημα στην Φλώρινα έχει διεισδύσει στους χώρους της εκκλησίας, επηρεάζοντας την 81 ετών μητέρα του να μην εμβολιαστεί κατά του κορονοϊού. «Προσπαθώντας να την πείσω να εμβολιαστεί, αντιμετώπισα μια σφοδρή άρνηση η οποία ξεκινούσε από την απίστευτη επιρροή που έχει ασκήσει πάνω της η παραεκκλησιαστική εξουσία στην Φλώρινα».  Μάλιστα όπως λέει, οι αντιμβολιαστές δημιουργούν συχνά προβλήματα στρεφόμενοι εναντίων όσων είναι εμβολιασμένοι. «Είναι σαν να έχουν βάλει έναν μανδύα μπροστά τους οι αντιεμβολιαστές και να μην καταλαβαίνουν».  «Ούτε το συναίσθημα της (σ.σ. προς εμένα) ούτε η ιατρική μου γνώση την πείθουν και αυτό δείχνει πόση εξουσία ασκείται πάνω της από τους παραεκκλησιαστικούς κύκλους. Υπάρχει μια ομερτά στην Φλώρινα». Όπως λέει ο κ. Δημητριάδης η επίσημη εκκλησία δεν τίθεται κατά του εμβολίου, ωστόσο «το παρακράτος της εκκλησίας ελέγχει πάρα πολύ κόσμο. Υπάρχει μια διαπλοκή». «Τους καταγγέλλω σαν ηθικούς αυτουργούς. Δεν είναι ποινικό αδίκημα αυτό που κάνουν; Η σκέψη της μητέρας μου χειραγωγείται εκμεταλλευόμενοι την ευσέβειά της στον Θεό. Της λένε ότι αυτά είναι διαταγές του Θεού, ότι θα γίνει νεομάρτυρας του Χριστού, ότι θα της βάλουν δηλητήριο στο σώμα και ένα σωρό άλλες ηλιθιότητες».   "
newsit.gr,https://www.newsit.gr/kosmos/rosia-giatroi-kaloun-diasimous-antiemvoliastes-na-episkefthoun-ta-nosokomeia/3414480/,Κοσμος,Ρωσία: Γιατροί καλούν διάσημους αντιεμβολιαστές να επισκεφθούν τα νοσοκομεία,2021-11-24T14:52:00+02:00,,"NewsIT Κοσμος Ρωσια: Γιατροι καλουν διασημους αντιεμβολιαστες να επισκεφθουν τα νοσοκομεια Γνωστοί γιατροί στη Ρωσία κάλεσαν σήμερα Τετάρτη (24.11.2021) διασημότητες και πολιτικούς που είναι αντιεμβολιαστές να πάνε στα νοσοκομεία που δέχονται ασθενείς με COVID-19 για να δουν με τα μάτια τους τις συνέπειες της νόσου. Σε ανοικτή τους επιστολή, την οποία δημοσίευσε το κρατικό πρακτορείο TASS, 11 γιατροί της πρώτης γραμμής απευθύνονται σε περίπου 10 δημόσιες προσωπικότητες της Ρωσίας, οι οποίες πρόσφατα εξέφρασαν απόψεις κατά των εμβολίων της COVID-19 στα μέσα κοινωνικής δικτύωσης, στα οποία έχουν χιλιάδες ακόλουθους.  «Είμαστε όλοι λίγο απασχολημένοι αυτή την περίοδο και μπορείτε να μαντέψετε γιατί», γράφουν στην επιστολή αυτή, την οποία έχει υπογράψει μεταξύ άλλων ο Ντένις Προτσέκνο, επικεφαλής γιατρός του μεγαλύτερου νοσοκομείου της Μόσχας που δέχεται ασθενείς με COVID-19. «Όμως επειδή πολλοί άνθρωποι σάς διαβάζουν και σας ακούνε, θα βρούμε χρόνο για να οργανώσουμε για εσάς μια επίσκεψη στις ‘κόκκινες ζώνες’, τις μονάδες εντατικής θεραπείας και το παθολογικό τμήμα», αναφέρουν οι γιατροί.  «Ίσως μετά από αυτό να αλλάξετε γνώμη και να πεθάνουν λιγότεροι άνθρωποι», προσθέτουν. Παρά το γεγονός ότι εδώ και εβδομάδες καταγράφονται καθημερινά στη Ρωσία περισσότεροι από 1.000 θάνατοι ασθενών με covid-19, οι Ρώσοι αντιμετωπίζουν με επιφυλάξεις τα εμβόλια κατά της νόσου. Μάλιστα, ο Ρώσος πρόεδρος, Βλαντιμίρ Πούτιν, έχει κάνει επανειλημμένες εκκλήσεις στον κόσμο να εμβολιαστεί καθώς υπάρχουν και τα ρωσικά εμβόλια, όμως μόνο το 37,5% των Ρώσων έχει ανοσοποιηθεί μέχρι στιγμής, σύμφωνα με τον εξειδικευμένο ιστότοπο Gogov. Η επιστολή των γιατρών απευθυνόταν μεταξύ άλλων στον Όσκαρ Κουτσέρα, μια προσωπικότητα της τηλεόρασης που έχει 300.000 ακόλουθούς στο Instagram και ο οποίος έχει αμφισβητήσει την αποτελεσματικότητα των εμβολίων, στον ηθοποιό Εγκόρ Μπερόεφ, ο οποίος συνέκρινε τα πιστοποιητικά εμβολιασμού με το κίτρινο αστέρι που φορούσαν οι Εβραίοι στο ναζιστικό καθεστώς και τον ροκ σταρ Κονσταντίν Κιντσέφ που δήλωσε ότι «δεν επιθυμώ να ζω σε ένα ψηφιακό στρατόπεδο συγκέντρωσης». Οι γιατροί απευθύνονταν επίσης στον επικεφαλής του Κομμουνιστικού Κόμματος Γκενάντι Ζιουγκάνοφ, το κόμμα του οποίου οργανώνει διαδηλώσεις κατά του υποχρεωτικού εμβολιασμού και του υγειονομικού πάσου. Η Ρωσία, που έχει καταγράψει συνολικά 9,4 εκατομμύρια κρούσματα covid-19 και 267.819 θανάτους από την αρχή της πανδημίας σύμφωνα με τα επίσημα στοιχεία, είναι η πέμπτη χώρα παγκοσμίως σε αριθμό νεκρών.      "
newsit.gr,https://www.newsit.gr/ellada/mitropolitis-dodonis-gia-arnites-iereis-osoi-den-peitharxoun-stin-ekklisia-thetoun-ton-eayto-tous-ektos/3412797/,Κοσμος,Μητροπολίτης Δωδώνης για αρνητές ιερείς: «Όσοι δεν πειθαρχούν στην εκκλησία θέτουν τον εαυτό τους εκτός»,2021-11-22T10:35:42+02:00,,"NewsIT Ελλαδα Μητροπολιτης Δωδωνης για αρνητες ιερεις: «Οσοι δεν πειθαρχουν στην εκκλησια θετουν τον εαυτο τους εκτος» Ξεκάθαρος για ακόμα μια φορά ήταν ο Μητροπολίτης Δωδώνης, Χρυσόστομος για τους ιερείς που αρνούνται να εμβολιαστούν. Μιλώντας στο Πρώτο Πρόγραμμα της ΕΡΤ είπε: «Άργησε η κυβέρνηση να λάβει μέτρα και θα έπρεπε να είναι πιο αυστηρά. Έχω πει από την αρχή ότι θα έπρεπε για όσους μισθοδοτούνται από το ελληνικό δημόσιο ή από νομικά πρόσωπα δημοσίου δικαίου να είναι υποχρεωτικός ο εμβολιασμός, γιατί έτσι δεν θα μπορούσε να λέει ο κάθε παπάς αυτά που λέει σήμερα».  Με αφορμή την απόφαση του Μητροπολίτη Ζακύνθου να θέσει σε αργία περισσότερους από 14 ανεμβολίαστους ιερείς ο Μητροπολίτης Δωδώνης τόνισε: «Είναι λίγοι, αλλά είναι σκληροπυρηνικοί και αντιδρούν περισσότερο από τους άλλους που είναι σωστοί. Δεν καταλαβαίνουν ότι έχουμε καθημερινά 100άδες που νοσούν και πεθαίνουν. Είναι παλαβομάρα. Δεν είναι η πρώτη φορά, το ίδιο έκαναν και με τις ταυτότητες, το κάνουν κάθε φορά προκειμένου να δείξουν την διαφορά που έχουν από τους πολλούς. Είναι ευτυχώς λίγοι, αλλά οι λίγοι είναι που κάνουν την πολλή φασαρία». Και συνέχισε: «Στην Ζάκυνθο στους 65 παπάδες είναι οι 12 που αντιδρούν, αλλά στην ουσία είναι ένας που τους κατευθύνει. Δεν έχουμε καμιά προσωπική αντιπάθεια με κανέναν παπά, ακόμα και αν δεν είναι σωστός κάνουμε ότι δεν καταλαβαίνουμε, για την ηρεμία της εκκλησίας. Αλλά όχι αντί να τρίζει ο ζυγός να τρίζει το αλέτρι. Είναι ένας από τους αντιεμβολιαστές στην Ζάκυνθο, ο οποίος δεν αφήνει να του φιλήσει το χέρι κάποιος που έχει κάνει το εμβόλιο, για να μην τον κολλήσει. Να μην τον κολλήσει αυτός που έχει κάνει το εμβόλιο, όχι ο ανεμβολίαστος, τρελά πράγματα». Ο Μητροπολίτης Δωδώνης, αναφερόμενος μάλιστα, σε όσους συμμετέχουν σε διαδηλώσεις κατά του εμβολίου, κρατώντας σταυρούς, υπογράμμισε πως «θέλουν να έχουν άλλοθι ότι αυτό που κάνουν χριστιανικό και δεν καταλαβαίνουν ότι αφού δεν πειθαρχούν στην εκκλησία, θέτουν τον εαυτό τους εκτός εκκλησίας».  "
newsit.gr,https://www.newsit.gr/topikes-eidhseis/koronoios-arnites-kalountai-ston-eisaggelea-patras-sto-stoxastro-omades-antiemvoliaston-tou-diadiktyou/3411829/,Κοσμος,Κορονοϊός: Αρνητές καλούνται στον εισαγγελέα Πάτρας – Στο στόχαστρο ομάδες αντιεμβολιαστών του διαδικτύου,2021-11-20T14:37:54+02:00,,"NewsIT Τοπικα Νεα Κορονοιος: Αρνητες καλουνται στον εισαγγελεα Πατρας – Στο στοχαστρο ομαδες αντιεμβολιαστων του διαδικτυου Σφίγγει ο δικαστικός κλοιός για τους αρνητές του κορονοϊού οι οποίοι προβαίνουν δημόσια σε αντιεμβολιστικά κηρύγματα. Έρευνα για τη δράση τους αρχίζει η εισαγγελία πρωτοδικών στην Πάτρα. Καλώντας – σε πρώτη φάση υγειονομικούς – προκειμένου να προσκομίσουν στοιχεία υπόπτων για διασπορά ψευδών ειδήσεων (fake news) και παρότρυνση σε ανυπακοή για τα εμβόλια κατά του κορονοϊού, η εισαγγελία πρωτοδικών Πάτρας ξεκίνησε προκαταρκτική εξέταση.  Σκοπός της εισαγγελικής έρευνας είναι να περιοριστεί η δράση του κινήματος των αρνητών και ατόμων που συστηματικά ωθούν συνανθρώπους τους σε αποχή από τον εμβολιασμό, θέτοντας τη ζωή – ακόμη και νέων ανθρώπων – σε κίνδυνο, αναφέρει το gnomip.gr. Οι τοπικές ανακριτικές αρχές εστιάζουν σε ομάδες που λειτουργούν στο διαδίκτυο, αλλά και στην έκδοση αδειών σε αντιεμβολιαστές υγειονομικούς, με πλαστά πιστοποιητικά.  Την ίδια ώρα, θάνατοι νέων σχετικά ανθρώπων αλλά και ανεμβολίαστων υγειονομικών, συνδέονται με τη δράση τουλάχιστον δύο ατόμων, στο Αίγιο και σε περιοχή της Ηλείας. Στη μία περίπτωση του Αιγίου, ο θιγόμενος έκανε αναφορά κατά δικηγόρου, στον Δικηγορικό Σύλλογο της Αθήνας, ο οποίος την περασμένη Τετάρτη 17 του μηνός, τού άσκησε και πειθαρχική δίωξη, διαδικασία παράλληλη με την σύλληψή του. Στη δεύτερη περίπτωση, της Ηλείας, το γραφείο του συγκεκριμένου δικηγόρου, φέρεται να παρενέβη σε συγγενείς θανόντος από κορονοϊό, ζητώντας εκταφή και διενέργεια νέας νεκροψίας. Αμφισβητήθηκε ουσιαστικά η πρώτη έκθεση της Ιατροδικαστικής Υπηρεσίας στην Πάτρα, ενώ οι συγγενείς υποστήριξαν ότι δεν τίθεται καν θέμα κορονοϊού σε θανάτους!  "
newsit.gr,https://www.newsit.gr/politikh/giannis-oikonomou-o-polakis-epimenei-na-stirizei-tous-antiemvoliastes/3411602/,Κοσμος,Γιάννης Οικονόμου: Ο Πολάκης επιμένει να στηρίζει τους αντιεμβολιαστές,2021-11-19T23:06:49+02:00,,"NewsIT Πολιτικη Γιαννης Οικονομου: Ο Πολακης επιμενει να στηριζει τους αντιεμβολιαστες Την έντονη αντίδραση του κυβερνητικού εκπροσώπου Γιάννη Οικονόμου προκάλεσε ανάρτηση του Παύλου Πολάκη που αναφέρει μεταξύ των άλλων ότι «η πανδημία αφορά και εμβολιασμένους και ανεμβολίαστους. Την μετάλλαξη δεν την πιάνουν τα εμβόλια όπως σας λέγαμε εδώ και ένα χρόνο». Ο Γιάννης Οικονόμου αναφέρει ότι ο Παύλος Πολάκης επιμένει να στηρίζει τους αντιεμβολιαστές και καλεί τον Αλέξη Τσίπρα να τον αποδοκιμάσει δημόσια λέγοντας πως αν δεν το κάνει θα επιβεβαιώσει για άλλη μια φορά ότι ο πρώην αναπληρωτής υπουργός Υγείας είναι σε διατεταγμένη υπηρεσία.  «Την ώρα που σχεδόν 9 στους 10 διασωληνωμένους στις ΜΕΘ δεν έχουν κάνει το εμβόλιο, ο κ. Πολάκης αμφισβητεί τους επιστήμονες και επιμένει να στηρίζει τους αντιεμβολιαστές. Στον κ. Τσίπρα απομένει μια επιλογή: να τον αποδοκιμάσει δημόσια. Αν δεν το πράξει, θα επιβεβαιώσει για άλλη μια φορά ότι ο κ. Πολάκης είναι σε διατεταγμένη υπηρεσία.  Με σύμβουλο και συνεργάτη τον κ. Πολάκη, στον οποίο είχε εμπιστευθεί τη θέση του Αναπληρωτή Υπουργού Υγείας στην Kυβέρνησή του, γίνεται αντιληπτό πως θα διαχειριζόταν την πανδημία», αναφέρει στη δήλωσή του ο Γιάννης Οικονόμου.  Η ανάρτηση του Παύλου Πολάκη       "
newsit.gr,https://www.newsit.gr/kosmos/italia-i-astynomia-kanei-efodous-se-spitia-antiemvoliaston/3410410/,Κοσμος,Ιταλία: Η αστυνομία κάνει εφόδους σε σπίτια αντιεμβολιαστών,2021-11-18T13:16:07+02:00,,"NewsIT Κοσμος Ιταλια: Η αστυνομια κανει εφοδους σε σπιτια αντιεμβολιαστων Εφόδους σε σπίτια αντιεμβολιαστών πραγματοποιούν οι αστυνομικοί της Ιταλίας, σε μια προσπάθεια να περιοριστεί το κύμα αντιεμβολιαστών και αρνητών του κορονοϊού. Συνολικά, πραγματοποιήθηκαν 29 έφοδοι σε όλη την ιταλική επικράτεια. Οι αντιεμβολιαστές έλαβαν κλήση σε απολογία για προτροπή σε βίαιες πράξεις, πρόκληση καταστροφών, δημιουργία μυστικών οργανώσεων. Οι έρευνες επικεντρώνονται κυρίως στα όσα συνέβησαν στην Ιταλία τους τελευταίους τρεις μήνες στις κινητοποιήσεις αρνητών και αντιεμβολιαστών που είχαν ως στόχο τα εμβόλια του κορονοϊού, αλλά και το λεγόμενο «πράσινο πάσο εμβολιασμένου».  Μέσω διαδικτύου, ακραίες ομάδες αντιεμβολιαστών συνεννοούνταν για να οργανώσουν επεισόδια και να επιδιώξουν συγκρούσεις με τις αστυνομικές αρχές και τους καραμπινιέρους. Από την περασμένη εβδομάδα στην Ιταλία επιτρέπεται μόνον η πραγματοποίηση καθιστικών διαμαρτυριών, μακριά από τις κεντρικές περιοχές των διαφόρων πόλεων, όπως και από υπουργεία, συνδικάτα και τα μέγαρα της βουλής, της γερουσίας και της κυβέρνησης.  "
newsit.gr,https://www.newsit.gr/kosmos/nea-zilandia-oi-maori-apagoreyoun-stous-antiemvoliastes-na-xoreyoun-xaka/3407871/,Κοσμος,Νέα Ζηλανδία: Οι Μαορί απαγορεύουν στους αντιεμβολιαστές να χορεύουν Χάκα,2021-11-15T09:42:31+02:00,,"NewsIT Κοσμος Νεα Ζηλανδια: Οι Μαορι απαγορευουν στους αντιεμβολιαστες να χορευουν Χακα Μια φυλή των Μαορί στη Νέα Ζηλανδία, που έχει τα πνευματικά δικαιώματα του πιο διάσημου παραδοσιακού χορού χάκα, ζήτησε σήμερα από τους αντιεμβολιαστές διαδηλωτές να μην τον χρησιμοποιούν. Η νομοθεσία της Νέας Ζηλανδίας έχει αναγνωρίσει τη φυλή Νγκάτι Τόα ως πολιτιστικούς φύλακες του χάκα Κα Μάτε, τον οποίο οι αντιεμβολιαστές αναπαρήγαγαν στη διάρκεια των πρόσφατων διαδηλώσεών τους εναντίον των περιορισμών που έχουν υιοθετηθεί στη χώρα.  «Δεν στηρίζουμε τις θέσεις τους», τόνισε η φυλή σε ανακοίνωσή της. «Οι Νγκάτι Τόα καταδικάζουν τη χρήση του χάκα Κα Μάτε για την προώθηση μηνυμάτων εναντίον του εμβολιασμού κατά της covid-19», πρόσθεσε. Αν και υπάρχουν πολλές μορφές χάκα που έχουν δημιουργηθεί από διάφορες φυλές για διαφορετικές χρήσεις και περιστάσεις, ο «Κα Μάτε» είναι ο πιο γνωστός διότι τον χορεύει η εθνική ομάδα ράγκμπι της Νέας Ζηλανδίας, γνωστή και ως All Blacks, πριν από κάθε αγώνα εδώ και περισσότερο από έναν αιώνα.   Η Νέα Ζηλανδία, που έχει ένα από τα χαμηλότερα ποσοστά κρουσμάτων covid-19 παγκοσμίως, δυσκολεύεται να αντιμετωπίσει ένα νέο κύμα της πανδημίας που οφείλεται στο ιδιαίτερα μεταδοτικό παραλλαγμένο στέλεχος Δέλτα του κορονοϊού. Η πρωθυπουργός Τζασίντα Άρντερν αναγκάστηκε να αλλάξει τη στρατηγική της κυβέρνησής της και πλέον δηλώνει ότι οι Νεοζηλανδοί θα πρέπει να μάθουν να ζουν με τον ιό. Στόχος της Άρντερν είναι να εμβολιαστεί το 90% των πολιτών που μπορούν να εμβολιαστούν προτού αρθούν τα lockdowns. Αυτή τη στιγμή το ποσοστό των πλήρως εμβολιασμένων κατά της covid-19 φτάνει το 81%, όμως η Νεοζηλανδή πρωθυπουργός παραδέχθηκε σήμερα ότι οι υγειονομικές αρχές δυσκολεύονται να πείσουν μερικούς νεαρούς Μαορί λόγω της παραπληροφόρησης σχετικά με τα εμβόλια. «Οπότε δεν είναι ζήτημα πρόσβασης. Προσπαθούμε να ξεπεράσουμε πολύ περισσότερα από αυτό και από τις συζητήσεις που είχα, αυτό είναι ένα από τα θέματα που μας δυσκολεύει όλους», επεσήμανε η Άρντερν αναφερόμενη στην παραπληροφόρηση μιλώντας στον τηλεοπτικό σταθμό TVNZ. Ως τις 13 Νοεμβρίου το 76% των Μαορί είχε λάβει μία δόση εμβολίου κατά της covid-19 και το 60% ήταν πλήρως εμβολιασμένο. Οι αρχές ανακοίνωσαν 173 νέα κρούσματα κορονοϊού σήμερα, ανεβάζοντας τον συνολικό απολογισμό σε περισσότερα από 8.500.  "
newsit.gr,https://www.newsit.gr/topikes-eidhseis/lamia-antiemvoliastes-estisan-glenti-me-xoro-stin-plateia-eleytherias/3407846/,Κοσμος,Λαμία: Αντιεμβολιαστές έστησαν γλέντι με χορό στην πλατεία Ελευθερίας,2021-11-15T08:41:49+02:00,,"NewsIT Τοπικα Νεα Λαμια: Αντιεμβολιαστες εστησαν γλεντι με χορο στην πλατεια Ελευθεριας Ένα βίντεο με γλέντι αντιεμβολιαστών στην Λαμία κάνει το γύρο των social media, ενισχύοντας την ανησυχία για τον κορονοϊό. Σύμφωνα με το lamianow.gr, περίπου 20-30 άτομα -αντιεμβολιαστές- αποφάσισαν να στείλουν… μήνυμα στην κυβέρνηση (έτσι νόμιζαν) με ένα γλέντι με κλαρίνα που στήθηκε στην Πλατεία Ελευθερίας στη Λαμία.  Μεράκλωσαν, τραγούδησαν, χόρεψαν απευθύνοντας το δικό τους. “Είμαστε εδώ γιατί είμαστε ελεύθεροι άνθρωποι και θέλουμε να έχουμε ελευθερία βούλησης και όχι γιατί είμαστε αντιεμβολιαστές ή αρνητές” ανέφεραν μεταξύ άλλων, ωστόσο το μόνο που καταφέρνουν τέτοιου είδους «μαγκιές» είναι να γεμίζουν τα νοσοκομεία και τα νεκροτομεία.   "
newsit.gr,https://www.newsit.gr/topikes-eidhseis/thessaloniki-ta-piran-sto-kranio-antiemvoliastes-me-tous-elegxous-se-kinimatografo-oi-skines-entasis/3407639/,Κοσμος,Θεσσαλονίκη: Τα πήραν στο κρανίο αντιεμβολιαστές με τους ελέγχους σε κινηματογράφο – Οι σκηνές έντασης,2021-11-14T18:59:26+02:00,,"NewsIT Τοπικα Νεα Θεσσαλονικη: Τα πηραν στο κρανιο αντιεμβολιαστες με τους ελεγχους σε κινηματογραφο – Οι σκηνες εντασης Την ώρα που έκαναν πορεία στη Θεσσαλονίκη, κατά της υποχρεωτικότητας των εμβολιασμών, μια ομάδα περίμενε στην είσοδο κινηματογράφου με τα πιστοποιητικά στα χέρια. Αυτό ήταν αρκετό για να προκαλέσει ένταση στο σημείο. Δείτε στο βίντεο τι ακριβώς συνέβη… Μικροένταση σημειώθηκε λίγο πριν τις 19.00 το απόγευμα, κατά τη διάρκεια πορείας αντιεμβολιαστών στη Θεσσαλονίκη. Όταν οι διαδηλωτές περνούσαν μπροστά από το κινηματοθέατρο «Ολύμπιον», μία μικρή ομάδα ξεκίνησε να φωνάζει συνθήματα κατά ατόμων που βρίσκονταν εκείνη την ώρα έξω, για την τελετή λήξης του φεστιβάλ κινηματογράφου.  Αντιεμβολιαστές πέταξαν τρικάκια και έκανα χειρονομίες κατά των σινεφίλ, που περίμεναν για να δείξουν τα πιστοποιητικά τους. Επενέβη άμεσα η Αστυνομία και τα πνεύματα ηρέμησαν, χωρίς να προκληθούν επεισόδια. Δείτε τις εικόνες του thestival.gr…   Οι διαμαρτυρόμενοι κρατούν πανό που γράφει «όχι στον υποχρεωτικό εμβολιασμό», ενώ νωρίτερα που συγκεντρώθηκαν στο Λευκό Πύργο, φώναζαν συνθήματα κατά της κυβέρνησης και της χρήσης μάσκας προστασίας ενώ έψαλλαν και τον Εθνικό Ύμνο. Λίγο μετά τις 18.00 άρχισαν να κινούνται στην οδό Παύλου Μελά και μέσω των οδών Τσιμισκή, Αγίας Σοφίας και Λεωφόρου Νίκης θα καταλήξουν στον Λευκό Πύργο. Εκεί όπως έχουν προαναγγείλει θα ακολουθήσει γλέντι χωρίς «πιστοποιητικά υποταγής». Στις εικόνες του thesstoday.gr, βλέπουμε τους συμμετέχοντες, ορισμένοι από τους οποίους κρατούν εικόνες και σταυρούς. Στην κεφαλή της πορείας βρίσκεται η ελληνική σημαία. Οι ύβρεις που ακούγονται διαδέχονται η μία την άλλη…    "
newsit.gr,https://www.newsit.gr/ygeia/koronoios-eksetazoun-akatadiokto-gia-tous-giatrous-oste-na-prostateythoun-apo-tin-vroxi-minyseon-antiemvoliaston/3407278/,Κοσμος,Κορονοϊός: Εξετάζουν ακαταδίωκτο για τους γιατρούς ώστε να προστατευθούν από την «βροχή» μηνύσεων αντιεμβολιαστών,2021-11-14T08:12:17+02:00,,"NewsIT Υγεια Κορονοιος: Εξεταζουν ακαταδιωκτο για τους γιατρους ωστε να προστατευθουν απο την «βροχη» μηνυσεων αντιεμβολιαστων Η κυβέρνηση έχε απευθύνει κάλεσμα στους ιδιώτες γιατρούς να ενταχθούν στο δυναμικό του ΕΣΥ, καθώς ο κορονοϊός «δοκιμάζει» τις αντοχές του. Υπάρχει, όμως, ένας αποτρεπτικός παράγοντας για τους ιδιώτες γιατρούς, ώστε να βρεθούν στο πλευρό των συναδέλφων τους, όπως λένε εκπρόσωποί τους. Κι αυτός δεν είναι άλλος από το… τσουνάμι μηνύσεων εναντίον των λειτουργών της υγείας στα δημόσια νοσοκομεία από αντιεμβολιαστές νοσηλευόμενους, συγγενείς και δικηγόρους!  Σύμφωνα με πληροφορίες, στη Σύνοδο των Προέδρων των Ιατρικών Συλλόγων όλης της χώρας που διεξήχθη στην Αθήνα το Σάββατο, 13.11.2021, υπό τον Πανελλήνιο Ιατρικό Σύλλογο –και στην οποία παρέστη η πολιτική ηγεσία του Υπουργείου Υγείας– ο υπουργός Θάνος Πλεύρης, δήλωσε δυσαρεστημένος από την μέχρι στιγμής ανταπόκριση των γιατρών στο κάλεσμα της Πολιτείας. «Δεν υπήρξε η ανταπόκριση που θέλαμε για να μπορέσει να στηριχθεί το ΕΣΥ. Σας ζητάμε να πείσετε τα μέλη σας. Αν υπήρχε μεγάλη παρουσία από τα μέλη σας, δεν θα υπήρχε επιβάρυνση με άλλες διαδικασίες και ανάγκη επίταξης υπηρεσιών και επιστράτευση γιατρών συγκεκριμένων ειδικοτήτων», δήλωσε συγκεκριμένα.  Από την πλευρά του ο υπουργός Υγείας εξέφρασε τη δέσμευσή του, ότι θα εξετάσει το ζήτημα της προώθησης ειδικής ρύθμισης με την οποία θα προστατεύονται με το ακαταδίωκτο, οι γιατροί που συμβάλουν στην αντιμετώπιση της πανδημίας στο ΕΣΥ. Από την πλευρά της, η αναπληρώτρια υπουργός Υγείας κ.Μίνα Γκάγκα, τόνισε ότι θα επιλυθεί το θέμα της αστικής ευθύνης όλων των γιατρών που δίνουν μάχη με την covid στα δημόσια νοσοκομεία, με δεδομένο ότι όλος ο κλάδος έχει κληθεί να στηρίξει το ΕΣΥ σε αυτήν την δύσκολη ώρα για τη χώρα. Click4more: Κορονοϊός: Σενάρια για Χριστούγεννα «2G» με πιο αυστηρά μέτρα – «Ακόμα και μερικό lockdown αν χρειαστεί» Ο Πανελλήνιος Ιατρικός Σύλλογος τάχθηκε κατά της επίταξης υπηρεσιών από ιδιώτες γιατρούς, ωστόσο εκφράστηκε από την πλευρά του προεδρείου η πεποίθηση ότι θα εξευρεθούν γιατροί για να καλύψουν τις ανάγκες στην περίπτωση που επιλυθεί το πρόβλημα της αστικής ευθύνης. Η ηγεσία του υπουργείου Υγείας ενώπιον όλων των προέδρων των Ιατρικών Συλλόγων της χώρας παρουσιάστηκε πρόθυμη να συνεργαστεί με τον Πανελλήνιο Ιατρικό Σύλλογο ώστε να μη χρειασθεί τελικώς να γίνει η επίταξη υπηρεσιών από ιδιώτες γιατρούς. Ο Πανελλήνιος Ιατρικός Σύλλογος εδώ και καιρό έχει αποστείλει στην ηγεσία του υπουργείου Υγείας προτεινόμενη διάταξη με την οποία θα προστατεύονται οι γιατροί που θα εργασθούν εν μέσω πανδημίας στο ΕΣΥ. Η προτεινόμενη διάταξη είναι η εξής: «Ανεξάρτητα από τυχόν αντίθετη διάταξη οποιουδήποτε άλλου νόμου, οι ιατροί και οι μονάδες υγειονομικής περίθαλψης στις οποίες αυτοί ασκούν το λειτούργημα τους απαλλάσσονται από οποιαδήποτε αστική ή ποινική ευθύνη για τυχόν ιατρικά σφάλματα που προκαλούνται από ενέργειες ή παραλείψεις τους κατά την άσκηση των καθηκόντων τους καθ’ όλη τη διάρκεια των έκτακτων συνθηκών αντιμετώπισης ιατρικών περιστατικών της πανδημίας του COVID-19, υπό την προϋπόθεση, ωστόσο, ότι: (i) οι πράξεις ή παραλείψεις τους αφορούν την περίθαλψη ασθενούς από COVID-19, (ii) οι πράξεις ή παραλείψεις τους δεν αντίκεινται στα εφαρμοστέα στην Ελληνική Επικράτεια μέτρα για την διαχείριση και αντιμετώπιση της πανδημίας του COVID-19, (iii) οι υπηρεσίες υγειονομικής περίθαλψης παρέχονται καλόπιστα και οι τυχόν ζημίες από πράξεις ή παραλείψεις δεν οφείλονται σε δόλο ή βαρεία αμέλεια. Σε κάθε περίπτωση το μέτρο ευθύνης τους κατά την παροχή υπηρεσιών υγειονομικής περίθαλψης σε πάσχοντες από COVID-19 κρίνεται πραγματικά βάσει των έκτακτων συνθηκών της πανδημίας».     / Ρεπορτάζ: Γιάννα Σουλάκη.  "
newsit.gr,https://www.newsit.gr/kosmos/milano-antiemvoliastes-ekanan-diadilosi-ekpliksi-me-ton-anipsio-tou-tzon-kenenti/3407164/,Κοσμος,Μιλάνο: Αντιεμβολιαστές έκαναν… διαδήλωση… έκπληξη με τον ανιψιό του Τζον Κένεντι,2021-11-13T21:28:07+02:00,,"NewsIT Κοσμος Μιλανο: Αντιεμβολιαστες εκαναν… διαδηλωση… εκπληξη με τον ανιψιο του Τζον Κενεντι Αντιεμβολιαστές και επικριτές του «πράσινου πάσου εμβολιασμένου» διαδήλωσαν στο Μιλάνο, την ώρα που στην Ιταλία καταγράφηκαν άλλοι 53 θάνατοι από κορονοϊό.  Οι αστυνομικοί προσπάθησαν να κλείσουν τις οδούς που οδηγούν στην πλατεία αλλά οι διαδηλωτές μπερδεύτηκαν μέσα στο μεγάλο πλήθος που είχε βγει για την καθιερωμένη, σαββατιάτικη βόλτα και χρησιμοποιώντας μικρές παρόδους έφτασαν τελικά στην πλατεία Ντουόμο.  Στην συγκέντρωση μάλιστα συμμετείχε και μίλησε και ο ανιψιός του Τζον Κένεντι, ο Ρόμπερτ Κένεντι.   Υπήρξαν στιγμές έντασης με την αστυνομία χωρίς όμως τραυματισμούς. Νωρίτερα, οι αντιεμβολιαστές είχαν προσπαθήσει να συντονίσουν τις κινήσεις τους μέσω Telegram στο διαδίκτυο. Στην Ρώμη, οι αμφισβητίες του «πράσινου πάσου» προχώρησαν μόνον σε καθιστική διαμαρτυρία (η οποία επιτρέπεται από τους νέους κανόνες) με σύνθημα: «είμαστε ο λαός της κάθε ιταλικής πλατείας». Υπενθυμίζεται ότι η Ιταλίδα υπουργός Εσωτερικών Λουτσιάνα Λαμορτζέζε αποφάσισε να απαγορεύσει τις κινητοποιήσεις αυτές σε όλα τα κεντρικά σημεία των πόλεων, τις πορείες, όπως και κάθε είδους διαδήλωση κοντά σε γραφεία κομμάτων, συνδικάτων, στην Βουλή, στην Γερουσία και στα διάφορα υπουργεία.   Η Ιταλία κατέγραψε σήμερα 53 θανάτους που συνδέονται με τον κορονοϊό έναντι 68 χθες, σύμφωνα με το υπουργείο Υγείας, ενώ ο ημερήσιος αριθμός νέων μολύνσεων έφθασε τις 8.544 από 8.516 χθες. Η Ιταλία έχει καταγράψει 132.739 θανάτους που συνδέονται με την COVID-19 αφότου ξέσπασε η πανδημία τον Φεβρουάριο του 2020, τον δεύτερο μεγαλύτερο αριθμό θανάτων στην Ευρώπη μετά τη Βρετανία και τον ένατο στον κόσμο. Η χώρα έχει καταγράψει μέχρι σήμερα 4,8 εκατομμύρια μολύνσεις. Οι ασθενείς που νοσηλεύονται με COVID-19, στους οποίους δεν περιλαμβάνονται όσοι βρίσκονται σε μονάδες εντατικής θεραπείας, ήταν 3.597 σήμερα, από 3.525 χθες. Τριάντα εννέα νέες εισαγωγές σε ΜΕΘ καταγράφηκαν σήμερα, έναντι 47 χθες. Ο συνολικός αριθμός των ασθενών που νοσηλεύονται σε ΜΕΘ αυξήθηκε σε 453 από 445 προηγουμένως. Περίπου 540.371 τεστ για την COVID-19 έγιναν το περασμένο 24ωρο σε σύγκριση με 498.935 το αμέσως προηγούμενο 24ωρο, ανέφερε το υπουργείο Υγείας.    "
newsit.gr,https://www.newsit.gr/topikes-eidhseis/koronoios-agio-oros-paremvasi-eisaggelea-gia-tous-fanatikous-antiemvoliastes-zita-o-igoumenos-tis-monis-esfigmenou/3404749/,Κοσμος,Κορονοϊός – Άγιο Όρος: Παρέμβαση εισαγγελέα για τους φανατικούς αντιεμβολιαστές ζητά ο ηγούμενος της Μονής Εσφιγμένου,2021-11-10T12:07:02+02:00,,"NewsIT Τοπικα Νεα Κορονοιος – Αγιο Ορος: Παρεμβαση εισαγγελεα για τους φανατικους αντιεμβολιαστες ζητα ο ηγουμενος της Μονης Εσφιγμενου Την παρέμβαση της δικαιοσύνης ζητά στο Άγιο Όρος ο καθηγούμενος της Μονής Εσφιγμένου, αρχιμανδρίτης Βαρθολομαίος, ώστε να ερευνηθούν οι αντιεμβολιαστές μοναχοί, που επηρεάζουν και ανθρώπους σε όλη τη χώρα να μην εμβολιαστούν. Μιλώνας στο Πρώτο Πρόγραμμα, ο αρχιμανδρίτης Βαρθολομαίος, τονίζει για τους αντιεμβολιαστές ότι «όταν μυρίζει θάνατος γύρω μας, όχι μόνο στο Άγιο Όρος αλλά και σε όλο τον κόσμο, δεν μπορεί κανείς να κωφεύει», καθώς σύμφωνα με τα επίσημα στοιχεία, τις τελευταίες 10 ημέρες έχουν χάσει τη ζωή τους στο Άγιο Όρος δυο μοναχοί και άλλοι πέντε νοσηλεύονται σε νοσοκομεία της Θεσσαλονίκης, ενώ μόνο το 40% από τους καλόγερους της μοναστικής πολιτείας έχει εμβολιαστεί.  Μάλιστα, ο ένας από τους μοναχούς που έφυγαν από τη ζωή, ήθελε να εμβολιαστεί αλλά δεν τον άφηνε ο γέροντάς του. «Γιατί, εμείς οι μοναχοί είμαστε υπεράνω των νόμων; Μπορούμε ανεξέλεγκτοι να κινούμαστε και να κάνουμε ό,τι θέλουμε;», διερωτήθηκε και πρόσθεσε ότι «έχουν μεγάλη ευθύνη που επηρεάζουν κόσμο να μην εμβολιάζονται, και πνευματική και ποινική ευθύνη, την οποία δεν γνωρίζει γιατί μέχρι στιγμής δεν έχει επιληφθεί η Δικαιοσύνη. Να μπει η Δικαιοσύνη, να γίνει έρευνα από εισαγγελέα. Δεν είναι πολιτικό το θέμα άσχετα αν κάποιοι προσπαθούν να το πολιτικοποιήσουν, είναι καθαρά ιατρικό, το οποίο άπτεται όλων των ανθρώπων, δεν αφορά μόνο μια μερίδα του πληθυσμού. Πεθαίνουν όλοι οι άνθρωποι από την πανδημία».  «Ζητάμε Δικαιοσύνη και κάθαρση. Το ζητάμε και το φωνάζουμε χρόνια. Συνειδητά ψεύδονται και το γνωρίζουν. Τώρα βρήκαν αντικείμενο την πανδημία. Οι συγκεκριμένοι άνθρωποι, οι φανατικοί, σε κάθε φάση της ιστορίας βρίσκουν αντικείμενο. Για παράδειγμα, θυμάμαι στο παρελθόν με τον ΑΜΚΑ και έκαναν ολόκληρα συλλαλητήρια να μην πάρουμε αυτό τον αριθμό», επεσήμανε ο κ. Βαρθολομαίας, λέγοντας ότι το κάνουν γιατί θέλουν να αποκτήσουν ακροατήριο. «Έχουν υπαρξιακό πρόβλημα, είναι κυριευμένοι από άκρατο εγωϊσμό, θέλουν “αυτοί να είναι”. Να έχουν έναν ηγέτη και από εκεί και πέρα να επιβάλλουν την άποψή τους με τη βία», προσθέτοντας πως «έχουμε συζητήσει επανειλημμένως με τη διοίκηση του Αγίου Όρους, το θέμα της εμπλοκής της Δικαιοσύνης». Σε ερώτηση για το πώς απαντούν στα σχετικά αιτήματα οι υπεύθυνοι του Αγίου Όρους, η απάντησή του ήταν «χωρίς λόγια». Ο αρχιμανδρίτης είπε ότι ένα καθαρά ιατρικό θέμα έχει μετατραπεί, πλέον, σε πνευματικό, ενώ δεν μπορεί να λογίζεται ως τέτοιο ζήτημα. Κατήγγειλε ότι «συνειδητά κάποιοι καλόγεροι λένε ψέματα, χρησιμοποιώντας το όνομα του Αγιορείτη ή ακόμη και του Εσφιγμενίτου, άνθρωποι οι οποίοι είναι εκτός εκκλησίας, είναι σχισματικοί. Το μοναστήρι το δικό μας τελεί υπό κατάληψη. Και οι άνθρωποι αυτοί οι παράνομοι που ζουν μέσα, ενώ έχουν καταδικαστεί για την παραμονή τους μέσα στο χώρο της Μονής μας, παρόλα αυτά δρουν ανεξέλεγκτα βγαίνουν έξω. Τους έχουμε δει να πρωτοστατούν στα αντιεμβολιαστικά συλλαλητήρια, να χρησιμοποιούν το όνομα το δικό μας της Μονής Εσφιγμένου».  Παραδέχθηκε ότι «δυστυχώς υπάρχουν – όχι πολλοί, αλλά – αρκετοί φανατικοί» μέσα στην εκκλησία και στο Άγιο Όρος, οι οποίοι «κλείνουν τα μάτια, τα αυτιά και τη μύτη τους», για να μην βλέπουν και να μην ακούν τίποτα άλλο «πέρα από τη δική τους άποψη, τον δικό τους τον λόγο, τον οποίο θέλει να τον επιβάλουν με τη βία». «Καθοδηγούν τον κόσμο στην κατεύθυνση του φανατισμού και της μισαλλοδοξίας. Χαρακτηριστικά του φανατικού είναι το μίσος και η εκδίκηση. Δεν ανέχονται κάποιον να πει την γνώμη του, αν ακουστεί διαφορετική γνώμη πέφτουν πάνω του να τον “φάνε”. Εμένα με κατηγορούν ότι είμαι εγκάθετος του Πατριάρχη και της κυβέρνησης επειδή μιλάω για αυτά τα θέματα», υπογράμμισε. Παράλληλα, ο κ. Βαρθολομαίος ανέφερε ότι έχει κάνει και την ενισχυτική δόση του εμβολίου αφού έτυχε να είναι ο πρώτος μοναχός που κάλεσαν στο Άγιο Όρος να εμβολιαστεί. «Καλώ και τους πιστούς μέσα από τη δική μου πράξη και το δικό μου παράδειγμα, απαγορεύεται ο πνευματικός να χρησιμοποιεί την ιδιότητά του και να επιβάλλεται στους πιστούς που του έχει εμπιστευθεί ο Θεός. Κινούμαι με απλή λογική, προσπαθώ να τους πείσω να σκεφτούν λογικά για το συμφέρον τους. Δεν βγαίνω να κάνω κήρυγμα περί εμβολίου, γιατί δεν είμαι γιατρός εγώ. Είμαι ένας πνευματικός άνθρωπος και επειδή βλέπω τους ανθρώπους μας να υποφέρουν και να φοβούνται, προσπαθώ να τους εμψυχώσω», δήλωσε. Ο καθηγούμενος της Μονής Εσφιγμένου έκανε λόγο για μεγάλη διαφορά των εμβολιασμένων με τους ανεμβολίαστους. Όπως είπε νόσησαν πάρα πολλοί μοναχοί και στα προηγούμενα κύματα της πανδημίας, αλλά υπάρχουν και άλλοι που δεν έχουν νοσήσει και έρχονται σε επαφή με κόσμο.  "
newsit.gr,https://www.newsit.gr/kosmos/koronoios-oikos-anoxis-sti-vienni-emvoliazei-tous-pelates-deite-tis-nosokomes-me-ti-syrigga-sto-xeri/3404072/,Κοσμος,Κορονοϊός – Οίκος ανοχής στη Βιέννη εμβολιάζει τους πελάτες – Δείτε τις «νοσοκόμες» με τη σύριγγα στο χέρι,2021-11-09T13:48:16+02:00,,"NewsIT Κοσμος Κορονοιος – Οικος ανοχης στη Βιεννη εμβολιαζει τους πελατες – Δειτε τις «νοσοκομες» με τη συριγγα στο χερι Ένας οίκος ανοχής στη Βιέννη ρίχνει όλα τα… όπλα του στη μάχη ενάντια στον κορονοϊό. Εργαζόμενες κοπέλες ντυμένες νοσοκόμες, υποδέχονται τους ανεμβολίαστους πελάτες με την ένεση στο χέρι. Για του λόγου το αληθές, το Reuters αποκαλύπτει πλούσιο, από όλες τις απόψεις, φωτογραφικό υλικό από τα ενδότερα του οίκου ανοχής – εμβολιαστικού κέντρου της αυστριακής πρωτεύουσας.  Βλέπουμε κοπέλες με στολές νοσοκόμας να στέκονται με χάρη… δίπλα στους άνδρες πελάτες. Ο Γκέρχαρντ περιμένει χαμογελαστός τον εμβολιασμό για τον COVID-19 στον οίκο ανοχής με το τόσο εκλεκτό «νοσηλευτικό» προσωπικό.       Με τέτοιες υπηρεσίες που παρέχει ο συγκεκριμένος οίκος ανοχής, πώς να μείνει κανείς μακριά από το εμβόλιο;  Men in Vienna, Austria are being offered a voucher for access to a brothel in exchange for getting a COVID-19 vaccination. Some reports state Funpalast is also providing men 30 minutes free with the “lady of their choice” if they get the jab.https://t.co/AOh5YvaYwL   Ακόμα και οι πιο φανατικοί αντιεμβολιαστές θα «λύγιζαν» μπροστά στη θέα των προικισμένων σωματικών προσόντων που διαθέτουν οι «νοσοκόμες» στο συγκεκριμένο εμβολιαστικό κέντρο και θα έλεγαν: «Κάνε μου και μένα το εμβόλιο»!  "
newsit.gr,https://www.newsit.gr/ellada/koronoios-mosialos-gia-3i-dosi-emvoliou-na-tin-kanoume-oloi-edo-kai-tora/3404054/,Κοσμος,"Κορονοϊός – Μόσιαλος για 3η δόση εμβολίου: Να την κάνουμε όλοι, εδώ και τώρα",2021-11-09T13:02:54+02:00,,"NewsIT Ελλαδα Κορονοιος – Μοσιαλος για 3η δοση εμβολιου: Να την κανουμε ολοι, εδω και τωρα Στην πορεία της πανδημίας του κορονοϊού, αλλά και στο πόσο σημαντικό είναι να κάνουμε την 3η δόση του εμβολίου, αναφέρθηκε ο καθηγητής πολιτικής Υγείας στο LSE Ηλίας Μόσιαλος, μιλώντας το πρωί της Τρίτης (9/11) στην ΕΡΤ. Η ενδεδειγμένη λύση, όπως είπε, είναι ο εμβολιασμός και όχι το ρίσκο της νόσησης.   Μιλώντας για την αποτελεσματικότητά και τις ελπίδες που γεννούν τα αντιικά φάρμακα κατά του κορονοϊού, ο Ηλίας Μόσιαλος τόνισε ότι «το πρόβλημα με τα φάρμακα είναι ότι δεν τα έχουμε διαθέσιμα εδώ και τώρα και θα έχουμε μετά το χειμώνα». Ανέφερε επίσης ότι καμία από τις τρεις φαρμακολογικές προτάσεις δεν είναι εξίσου επαρκής με τα εμβόλια, ιδιαίτερα αν κάνουμε και την αναμνηστική τρίτη δόση του εμβολίου.   «Με το εμβόλιο, αν το έχεις κάνει, η πιθανότητα να νοσήσεις και να βρεθείς στο νοσοκομείο είναι πολύ μικρή, περίπου 2 – 3%. Τα φάρμακα σου μειώνουν τη πιθανότητα να βρεθείς στο νοσοκομείο κατά 50%. Το φάρμακο της Pfizer είναι πιο αποτελεσματικό, αλλά δεν έχει πάρει ακόμα έγκριση και ούτε έχουμε ακόμη επαρκείς ποσότητες. Όσον αφορά τα μονοκλωνικά παρέχουν κάλυψη στο 81%, αλλά δεν φτάνουν τα ποσοστά του εμβολίου και δεν μπορείς να έχεις μεγάλες ποσότητες. Ωστόσο, η χρήση τους δεν είναι απλή και στοιχίζουν πάρα πολύ» είπε ο Ηλίας Μόσιαλος.  Όπως τόνισε, η ενδεδειγμένη λύση είναι να περιμένει κανείς το εμβόλιο και να μην πάρει το ρίσκο και να βρεθεί σε μονάδα εντατικής θεραπείας. «Έχουμε να ακούσουμε κακή είδηση για εμβόλιο μήνες, καθημερινά ακούμε όμως κακές ειδήσεις». Σύμφωνα με τον κ. Μόσιαλο, τα mRNA εμβόλια που χρησιμοποιεί πια η χώρα μας είναι εξαιρετικά.  «Έχει υπολογιστεί στη χώρα μας ότι τα εμβόλια γλίτωσαν πάνω από 8.000 ζωές. Η σύσταση είναι για τα εμβόλια της Pfizer και της Moderna. Δεν χρησιμοποιούμε πια τα εμβόλια της AstraZeneca». Θέλοντας να σχολιάσει το προφίλ των ανθρώπων που ενώ έχουν τη δυνατότητα δεν εμβολιάζονται ο κ. Μόσιαλος είπε ότι «δεν είναι αντιεμβολιαστές, αλλά άνθρωποι που έχουν κάποιους φόβους». Αναφορικά με την χορήγηση της τρίτης δόσης και το πότε πρέπει να γίνει αυτή ο Ηλίας Μόσιαλος επισήμανε ότι διεθνώς η επιστημονική κοινότητα έχει καταλήξει ότι πρέπει να είναι στους έξι μήνες, πλην των ανοσοκατασταλμένων που γίνεται νωρίτερα. «Εκεί πρέπει να δοθεί ιδιαίτερη έμφαση. Η τρίτη δόση μπορεί να γίνει και πριν τους έξι μήνες, πάντως, αν χρειαστεί. Σταδιακά θα πάμε στην τρίτη δόση». Ωστόσο, όπως τόνισε, οι άνω των πενήντα ετών πρέπει να σπεύσουν να κάνουν την τρίτη δόση καθώς «ο κορονοϊός έχει ηλικιακές προτιμήσεις και ιδίως τους λίγο μεγαλύτερους». Όσον αφορά τις φοβίες που κυριεύουν τον κόσμο για τις επιπτώσεις των εμβολίων ο καθηγητής πολιτικής της υγείας δήλωσε ότι τα εμβόλια mRNA δεν μένουν στο σώμα μας για χρόνια.    ΕΡΤ  "
newsit.gr,https://www.newsit.gr/politikh/kyriakos-mitsotakis-i-omilia-tou-stin-koinovouleytiki-omada-tis-nd/3403978/,Κοσμος,Κυριάκος Μητσοτάκης: Η ομιλία του στην Κοινοβουλευτική Ομάδα της ΝΔ,2021-11-09T12:20:45+02:00,,"NewsIT Πολιτικη Μητσοτακης: Δεν θα υπαρξει lockdown στην χωρα - Κομμα του ψεματος ο ΣΥΡΙΖΑ - Πλανοδιος μεταπρατης του ανθρωπινου πονου ο Τσιπρας Η πρώτη συνεδρίαση δια ζώσης της Κοινοβουλευτικής Ομάδας της ΝΔ γίνεται σήμερα σε ένα κλίμα βαρύ λόγω των αυξημένων κρουσμάτων που καταγράφονται μέρα με την ημέρα αλλά και τους σκληρούς δείκτες της πανδημίας να προκαλούν προβληματισμό στην κυβέρνηση.  Ένα απρόοπτο έγινε στην έναρξη της συνεδρίασης με το μικρόφωνο του πρωθυπουργού να παραμένει κλειστό.   «Επιτέλους η Κ.Ο. συνεδριάζει δια ζώσης και όχι μόνο διαδικτυακά όπως συνέβαινε τόσο καιρό και δεν μπορώ να αφήσω ασχολίαστη την επιλογή ορισμένων συναδέλφων να καθίσουν σε συγκεκριμένα έδρανα. π.χ. ο υπουργός Εργασίας κάθεται εκεί που κάθεται παραδοσιακά το ΚΚΕ», είπε ο πρωθυπουργός προκαλώντας γέλια στην αίθουσα. Ο κ. Μητσοτάκης ξεκίνησε με την έξαρση της πανδημίας όχι μόνο στην Ελλάδα αλλά και σε ολόκληρη την Ευρώπη. Ένα ισχυρό κύμα με πενταψήφιους αριθμούς κρουσμάτων σε πολλές χώρες και δεν υπάρχει αμφιβολία ότι είμαστε αντιμέτωποι με ένα κύμα που χτυπάει όλη την Ευρώπη και με απώλειες. Το εμβόλιο που έχουμε στην διάθεσή μας κάνει την διαφορά και αποτρέπει την ευθεία αντιστοίχιση των πολλών κρουσμάτων με τις βαριές νοσηλείες. Δίνει περιθώρια αναδιάταξης των δυνάμεων στο ΕΣΥ. Επιτρέπει στους Έλληνες που έχουν εμβολιαστεί να κινούνται πιο ελεύθερα.   Περιέγραψε τους 4 άξονες λέγοντας:  Δεν θα υπάρξει lockdown στην χώρα  Όσοι έχουν θωρακιστεί δεν θα υποστούν σημαντικούς περιορισμούς.  Οι ανεμβολίαστοι πρέπει να προστατεύονται με πολλά τεστ. Χρήσιμο εργαλείο τα τεστ για να έχουμε επιδημιολογική εικόνα της χώρας.  Τρίτη επιλογή η διαρκής ενίσχυση του ΕΣΥ, ειδικά στις περιφέρειες. Θα κάνουμε ό,τι χρειαστεί, είπε, για να προσθέσουμε ανθρώπινους πόρους στο σύστημα υγείας της χώρας. Εφόσον χρειαστεί θα επιτάξουμε και υπηρεσίες και προσωπικό και ο υπουργός Υγείας έχει την εξουσιοδότηση από μένα για να καλυφθούν τα κενά.  Και τέλος, τέταρτη επιλογή είναι η συνέχιση της προσπάθειας της ενίσχυσης των εμβολιασμών. Η προσπάθεια θα λήξει με τον εμβολιασμό. Στην τελευταία έξαρση του ιού απαντάμε με ένα κύμα εμβολιασμών. Έχουμε μπροστά μας δύσκολες εβδομάδες αλλά υπάρχει και η αισιόδοξη πλευρά. Κλείστηκαν 200.000 για την πρώτη δόση και 300.000 για την αναμνηστική. Πρέπει να συνεχίσουμε έτσι και τότε θα διευρύνουμε το τείχος ανοσίας και θα κλείσουμε τις όποιες ρωγμές. τα επιστημονικά δεδομένα δείχνουν πόσο απαραίτητη είναι η αναμνηστική δόση ειδικά σε πολίτες 3ης ηλικίας.  Ο πρωθυπουργός αναφέρθηκε στην συνάντηση που είχε με τον εμπορικό κόσμο και είπε ότι είδε στήριξη των μέτρων και τόνισε ότι τα μέτρα έχουν επίπτωση αλλά είναι απείρως καλύτερα από τα lockdown και τα κλειστά καταστήματα.  Τα μέτρα που λαμβάνουμε είναι πιο αυστηρά σε σχέση με άλλες χώρες, είπε ο πρωθυπουργός και αναφέρθηκε στην χρήση του πιστοποιητικού εμβολιασμού. Κάλεσε τους βουλευτές να μεταφέρουν στις περιφέρειές τους ότι η πανδημία χτυπάει πρωτίστως τους ανεμβολίαστους. Κάθε μέρα χάνονται δεκάδες ζωές αχρείαστα, σημείωσε. Και συνεχίζοντας την ομιλία του στη συνεδρίασης της ΚΟ της ΝΔ, ο Κυριάκος Μητσοτάκης σημείωσε: «Κάθε ημέρα, επικοινωνιακά, θέλω να σας ζητήσω να μεταφέρετε στις περιφέρειες σας ότι η πανδημία χτυπά πρωτίστως τους ανεμβολίαστους. Κάθε ημέρα χάνονται αχρείαστα συνάνθρωποι μας. Η λύση είναι μπροστά μας και στα χέρια μας, στα χέρια του καταστηματάρχη, του δημάρχου και του ιερέα που θα πρέπει να διδάξει την πίστη στη ζωή. Είναι καιρός να γίνουμε εμείς οι φύλακες της υγείας μας και της υγείας των γύρω μας. Αυτό που με πληγώνει περισσότερο είναι ο λάθος πόνος και ο λάθος θάνατος». Ο πρωθυπουργός ανέφερε ότι «σπάνια κυβέρνηση έπρεπε να αναμετρηθεί με τόσο πολλαπλά στοιχήματα. Από την πρόκληση να μεταρρυθμιστεί η χώρα και να αντιμετωπίσει φυσικές καταστροφές έως τις επιβουλές της Τουρκίας» για να συμπληρώσει με νόημα: «και όμως τα καταφέραμε όλοι μαζί. Σήμερα οι πολίτες πληρώνουν λιγότερους φόρους, λίγοτερο ΕΝΦΙΑ, λιγότερες ασφαλιστικές εισφορές. Έστω και οριακά αυξάνεται ο κατώτατος μισθός και θα υπάρξει και νέα αύξηση του εντός του 2022. Κατά την διάρκεια της πανδημίας το κράτος ανέλαβε το κόστος όλων όσοι δεν δούλευαν. Άνοιξε τα ταμεία του και έτσι οικονομία, κοινωνία και ΕΣΥ έμειναν όρθια. Η χώρα μας σήμερα αποτελεί προορισμό ξένων επενδύσεων, που αυξάνουν τον δημόσιο πλούτο, κρατούν στην χώρα μας και επαναπατρίζουν επιστήμονες που έφυγαν στα χρόνια της κρίσης. «Είναι σημαντικό όταν διαπιστώνουμε τα πρώτα βήματα αναστροφής του brain drain, που τόσο πλήγωσε την χώρα μας. Κολοσσοί όπως η Pfizer, η Microsoft είναι εδώ, αυτή η ανάπτυξη οδηγεί ήδη σε απτά αποτελέσματα: 2 δισ. ευρώ θα φέρει στα ταμεία του Κράτους η παραχώρηση της Εγνατίας. Μία κουβέντα για την ΔΕΗ. Όσοι διαχειρίστηκαν το χαρτοφυλάκιο γνωρίζουν την κατάσταση, που παραλάβαμε την ΔΕΗ, η αγορά έχει σχεδόν προεξοφλήσει την χρεοκοπία της, σήμερα άντλησε 1, 35 δισ. ευρώ και η μετοχή της είναι στα 9 ευρώ. Η ΔΕΗ είναι ισχυρή για να γίνει εθνικός και βαλκανικός πρωταγωνιστής στην πράσινη μετάβαση. Ναι η Ελλάδα αλλάζει, το φωνάζει το Ελληνικό, ο ΒΟΑΚ, η εκτίναξη των υποδομών συνεχίζεται», υπογράμμισε ο Κυριάκος Μητσοτάκης. «Η οικονομία μας αναπτύσσεται με πολύ γρηγορότερους ρυθμούς, από αυτούς, που αρχικώς είχαμε εκτιμήσει», τόνισε στη συνέχεια ο Κυριάκος Μητσοτάκης. «Δεν θα εκπλαγώ εάν το 6,1% του ρυθμού ανάπτυξης αναθεωρηθεί προς τα πάνω» είπε και συμπλήρωσε: «Το σημαντικότερο όμως είναι η μείωση της ανεργίας. Για εμάς η μείωση των ανισοτήτων είναι αδιαπραγμάτευτη προτεραιότητα και θα επιμείνουμε στην δημιουργία νέων θέσεων εργασίας και η προσέλκυση επενδύσεων γιατί αυτές μειώνουν τις ανισότητες». «Ως κυβέρνηση συμφωνήσαμε να θέσουμε τον πήχη ψηλά με αποτέλεσμα να συγκρινόμαστε με τον εαυτό μας» υπογράμμισε στη συνέχεια ο πρωθυπουργός κατά την ομιλία του στη συνεδρίαση της Κοινοβουλευτικής Ομάδος της Νέας Δημοκρατίας στη Βουλή. «Αυτός ο γρήγορος πολιτικός μεταβολισμός δεν πρέπει να ισχύσει στο επίπεδο των εθνικών επιλογών, γιατί εδώ η Ελλάδα πραγματικά γύρισε σελίδα» είπε και συμπλήρωσε «Από παρατηρητής της Μεσογείου έγινε κόμβος ισχύος της, τα τελευταία δύο χρόνια. Δεν θα αναφερθώ στο πράσινο πιστοποιητικό και στη συμβολή μας στην ίδρυση του Ταμείου Ανάκαμψης, αλλά θα πω ότι αυτή η κυβέρνηση καθιέρωσε τα εθνικά σύνορα ως ευρωπαϊκά με την εισαγωγή του δόγματος της ασφάλειας και του ανθρωπισμού στο μεταναστευτικό». Και ο Κυριάκος Μητσοτάκης τόνισε: «Ο Έλληνας πολίτης νιώθει ισότιμος ως πολίτης του κόσμου, γιατί η χώρα μας έχει ανακτήσει το κύρος της διεθνώς. Η συμφωνία με τη Γαλλία αναβαθμίζει την αποτρεπτική ισχύ της χώρας μας». Ο Κυριάκος Μητσοτάκης εξαπέλυσε δριμεία επίθεση στον ΣΥΡΙΖΑ λέγοντας ότι τους χωρίζει αξιακό και πολιτικό χάσμα. «Είναι το κόμμα του ψέμματος που λέει όχι σε όλα και εξελίσσεται σε εθνικό σαμποτέρ. Είναι ο σχηματισμός που καταψήφισε την συμφωνία με την Γαλλία, που απέρριψε όλα τα μέτρα ανακούφισης των πολιτών που δοκιμάστηκαν από φυσικές καταστροφές αλλά και στην κοινωνία ο ΣΥΡΙΖΑ τηρεί την ίδια υπονομευτική πρακτική. Ζήτησε να ανοίξουν τα σχολεία όταν έκλειναν και να κλείσουν όταν άνοιγαν. Αναλάμβανε την ευθύνη για τις διαδηλώσεις και μετά την αποποιούνταν. Ο κ. Τσίπρας δεν έβαλε πλάτη στην πανδημία αλλά μόνο τρικλοποδιές και παγίδες έβαζε και βάζει. Δεν είχα πρόθεση να αναφερθώ στον ίδιο αλλά δεν μπορούσα να μην απαντήσω σε όσα είπε χθες κατά την δήθεν αιφνιδιαστική επίσκεψή του στο Ιπποκράτειο μετά από μια εφημερία και σε φάση καταπόνησης του προσωπικού. Δεν ρώτησε όμως πόσες ΜΕΘ είχε όταν παρέδωσε την εξουσία. Είχε 8 και τώρα έχει 30», τόνισε ο πρωθυπουργός. Και συνέχισε: «Αναφέρθηκε στο νοσοκομείο Παπανικολάου χωρίς να το επισκεφθεί κατηγορώντας την κυβέρνηση ότι δήθεν φτιάχτηκαν μονάδες που είναι ανενεργές. Δεν είπε την αλήθεια ότι τα κρεβάτια αυτά αξιοποιούνται για non covid. Και δεν μας είπε πόσα κρεβάτια είχε το 2019 και πόσα σήμερα. Είκοσι κρεβάτια παρέδωσε και 46 έχει σήμερα». «Ο κ. Τσίπρας λειτουργεί ως πλανόδιος μεταπράτης του ανθρώπινου πόνου σε όλα τα επίπεδα», τόνισε ο Κυριάκος Μητσοτάκης και τον κατηγόρησε ότι φλερτάρει με τους αντιεμβολιαστές. «Θέλω να καταγγείλω από αυτό εδώ το βήμα την απίστευτη αθλιότητα του ΣΥΡΙΖΑ να διακινεί χυδαία ψεύδη για τα ασυνόδευτα προσφυγόπουλα την ώρα που η κυβέρνηση έχει καταγγείλει τους διακινητές αυτών των αθλιοτήτων στην δικαιοσύνη», τόνισε με έμφαση στη συνέχεια της ομιλίας του ο Κυριάκος Μητσοτάκης. «Φαίνεται πως οι αντίπαλοι μας δεν έχουν διδαχθεί τίποτε και συνεχίζουν να διακινούν μία πραγματικότητα, που δεν υπάρχει για την κυβέρνηση μας» είπε και συμπλήρωσε: «Τελευταίο τους επιχείρημα είναι η προοδευτική διακυβέρνηση. Τους απαντώ, λάθος διεύθυνση. Προοδευτικό είναι να μειώνεις την ανεργία. Οι πράσινες πολιτικές είναι προοδευτικές. Προοδευτικό είναι να μειώνεις τους φόρους, να φέρνεις ξένα κεφάλαια και πάνω από όλα προοδευτικό είναι να παρουσιάζεις την αναβαθμισμένη εικόνα της χώρας στον κόσμο. Αυτή είναι προοδευτική πολιτική και αυτό κάνει σήμερα η Νέα Δημοκρατία». Κλείνοντας την ομιλία του στη συνεδρίαση της Κοινοβουλευτικής Ομάδος της Νέας Δημοκρατίας στη Βουλή, ο πρωθυπουργός ανέφερε ακόμη: «Ξέρετε ότι η πόρτα μου και το γραφείο μου είναι πάντα ανοιχτό. Εχω δώσει εντολή στους υπουργούς να είναι διαθέσιμοι στην επικοινωνία με τους βουλευτές. Θέλω εσείς να γίνετε οι αγγελιοφόροι του μέλλοντος και της χώρας, που αλλάζει». Τέλος, κάλεσε τους βουλευτές του να γίνουν οι αγγελιοφόροι της Ελλάδας που αλλάζει και να μεταφέρουν στο πρωθυπουργικό γραφείο τα θέλω και τα πρέπει των πολιτών. Γνωρίζετε ότι θεωρώ όλους σας άξιους συμπαραστάτες. Η πόρτα μου και το γραφείο μου είναι πάντα ανοικτό και οι εντολές στους υπουργούς είναι να έχουν γόνιμη συνεργασία με τους βουλευτές.   "
newsit.gr,https://www.newsit.gr/ellada/mitropolitis-peiraios-serafeim-adelfoktonoi-oi-antiemvoliastes-iereis-den-exoun-thesi-stin-ekklisia/3403848/,Κοσμος,Μητροπολίτης Πειραιώς Σεραφείμ: Αδελφοκτόνοι οι αντιεμβολιαστές ιερείς – Δεν έχουν θέση στην Εκκλησία,2021-11-09T09:46:21+02:00,,"NewsIT Ελλαδα Μητροπολιτης Πειραιως Σεραφειμ: Αδελφοκτονοι οι αντιεμβολιαστες ιερεις – Δεν εχουν θεση στην Εκκλησια Λάβρος κατά των ιερέων και κληρικών που αντιτίθενται κατά του εμβολιασμού για τον κορονοϊό ήταν ο μητροπολίτης Πειραιώς, Σεραφείμ, ο οποίος τους χαρακτήρισε αδελφοκτόνους. Ωστόσο, ο ίδιος έσπευσε να σημειώσει πως δεν θα γίνουν έλεγχοι κατά την είσοδο των πιστών στις εκκλησίες. Ο Μητροπολίτης Πειραιώς σχολίασε για τους ηγουμένους μονών στο Άγιο Όρος που τάσσονται κατά των εμβολιασμών του κορονοϊού: «Αυτοί όλοι δολοφονούν τους αδελφούς τους, δεν το καταλαβαίνουν οι άνθρωποι… Είναι τόσο εγωπαθείς και εγωισταί που δεν καταλαβαίνουν αυτή την απλή αλήθεια. Η επιστήμη δεν είναι από το διάβολο από το Θεόν είναι, αλλά ο διάβολος έχει πολύ μεγάλη τέχνη».   Συνέχισε λέγοντας: «Όχι το λέω με στεντόρεια φωνή, δεν έχουν θέση στην Εκκλησία, είναι εκτός του Ευαγγελικού μηνύματος, δρουν εναντίον του Χριστιανισμού, και αυτό θα το αποδείξω αυτή στιγμή, αυτό αποδεικνύεται από τις ύβρεις τις συκοφαντίες, τη λάσπη την οποία απευθύνουν εναντίον των αδελφών τους. Διότι, όταν λάβουμε υπόψη ότι ο Χριστός επάνω στον σταυρό, την ώρα του θανάτου του, αναζήτησε αιτιολογία, δικαιολογία για τους σταυρωτάς τους ‘μην τους τιμωρείς πατέρα μου γιατί δεν ξέρουν τι κάνουν’ αυτοί οι άνθρωποι δεν κατανοούν τι σημαίνει Χριστιανισμός. Ο Χριστιανός δεν υβρίζει, δε συκοφαντεί». Μάλιστα, συνέχισε λέγοντας πως: «Όσοι εναντιώνονται στον εμβολιασμό είναι άνθρωποι που δεν έχουν καμία σχέση ούτε με το Χριστό, ούτε με την Εκκλησία του γιατί δεν αγαπούν τον άνθρωπο, δεν αγαπούν το συνάνθρωπο ούτε τον εαυτό τους».  Επεσήμανε πως: «Αυτή τη στιγμή ζούμε ένα δράμα στη χώρα, ενώ το εμβόλιο έχει γίνει από 4 – 5 δισεκ. ανθρώπους στη Γη συκοφαντείται, καθυβρίζεται… Είναι ο μόνος τρόπος υπερβάσεως αυτής της τραγικής πανδημίας».  Ο ίδιος έσπευσε να τονίσει πως έχει κάνει την τρίτη δόση του εμβολίου για τον κορονοϊό: «Βεβαίως έχω κάνει και την τρίτη δόση, έχω κάνει και το εμβόλιο της γρίπης και για τον έρπητα ζωστήρα και εμβόλιο για τον πνευμονιόκοκκο». Σχετικά με τους ελέγχους στις εκκλησίες ανέφερε πως δεν είναι αστυνομικά όργανα και είπε πως το προσωπικό και οι διάκονοι της εκκλησίας έχουν αυστηρές οδηγίες να τηρούν τα υγειονομικά πρωτόκολλα (μάσκα, εμβολιασμοί, εξαερισμός, αποστάσεις κ.ο.κ).   Σημείωσε πως όλες οι μεγάλες πανδημίες κατεστάλησαν με τον εμβολιασμό: «Αυτή τη στιγμή ζούμε την αποθέωση του δικαιωματικού, είπαμε να υπάρχουν ανθρώπινα δικαιώματα, αλλά όχι να γίνουν και είδωλα». «Θυμούμαι κι εγώ ως παιδί ερχόταν στο σχολείο ο σχολίατρος και μου έκανε τον εμβολιασμό για τη φυματίωση ούτε άδεια από τους γονείς μου είχε, ούτε από τη σχολική κοινότητα, από κανέναν δεν είχε, από το κράτος είχε, και έκανε τον εμβολιασμό» είπε με νόημα.  Έκανε λόγο για αποδόμηση της αυθεντίας με κάποιους να έχουν το θράσος να κάνουν τον ειδήμονα γιατρό. «Θράσος, τρέλα, ανισορροπία» ανέφερε χαρακτηριστικά. Ευθύνεται και η πολιτεία, τόνισε ο μητροπολίτης, γιατί δεν κάνει περιστολή των ψευδών ειδήσεων.   "
newsit.gr,https://www.newsit.gr/topikes-eidhseis/agio-oros-myrizei-thanato-kai-ekeinoi-den-to-myrizoun-leei-igoumenos-gia-antiemvoliastes/3403159/,Κοσμος,Άγιο Όρος: «Μυρίζει θάνατο και εκείνοι δεν το μυρίζουν» λέει ηγούμενος για αντιεμβολιαστές,2021-11-08T12:02:34+02:00,,"NewsIT Τοπικα Νεα Αγιο Ορος: «Μυριζει θανατο και εκεινοι δεν το μυριζουν» λεει ηγουμενος για αντιεμβολιαστες «Μυρίζει θάνατο και εκείνοι δεν το μυρίζουν»… Με αυτή τη συγκλονιστική φράση ο αρχιμανδρίτης Βαρθολομαίος και ηγούμενος της Μονής Εσφιγμένου στο Άγιον Όρος αναφέρθηκε στους αντιεμβολιαστές και τη διασπορά του κορονοϊού στο Άγιο Όρος.  Ο ηγούμενος της Μονής του Αγίου Όρους σημείωσε χαρακτηριστικά: «Επικρατεί ένας φανατισμός σε κάποιους ανθρώπους που δείχνει ότι δεν είναι μόνο ιατρικό, αλλά έχει γίνει πνευματικό το ζήτημα».   Συγκεκριμένα, τόνισε: «Δεν μπορεί όταν κάποιοι έχουν ένα τρόπο έκφρασης να αμαυρώνεται ο αγώνας των υπολοίπων. Επικρατεί ένας φανατισμός σε κάποιους ανθρώπους που δείχνει ότι δεν είναι μόνο ιατρικό, αλλά έχει γίνει πνευματικό το ζήτημα. Αυτός ο φανατισμός, αυτή η οργή, αυτές οι κατάρες δηλώνουν φανατισμό, ένα πνεύμα τελείως αντίθετο από τον Χριστιανισμό. Γύρω μας μυρίζει θάνατος κι εκείνοι δεν το μυρίζουν, δεν θέλουν να το μυρίσουν, και παρασέρνουν κόσμο».    Σημειώνεται πως την Κυριακή, ένας ακόμα μοναχός άφησε την τελευταία του πνοή στο Άγιο Όρος. Πρόκειται για τον πατέρα Παντελεήμων, μοναχό από την Ιερά Καλύβη Κοιμήσεως Θεοτόκου (μικρά Αγία Άννα), που είχε διασωληνωθεί λόγω κορονοϊού. Ήταν 59 ετών. Πριν από λίγες μέρες έφυγε από τη ζωή ο πατήρ Διονύσιος από τη Σκήτη της Αγίας Άννας. Πλέον, ο αριθμός των μοναχών που κατέληξαν, αυξήθηκε στους 9. Σύμφωνα με πληροφορίες, μέχρι στιγμής τα κρούσματα στο Άγιο Όρος ανέρχονται σε 50. Ο γέροντας Βαρθολομαίος ανέφερε: «Το ρεπορτάζ όπως ακούστηκε είναι στο μεγαλύτερο μέρος αληθινό. Όντως υπάρχουν οι φωνές αρνητών μέσα στο Άγιο όρος που παρασέρνουν μοναχούς και τον κόσμο. Οι φωνές αυτές είναι μεμονωμένες». Ο ίδιος είπε πως τέσσερα με πέντε μοναστήρια εμβολιάστηκαν συνολικά, αλλά το νούμερο όσων νόσησαν ήταν μεγάλο.  "
newsit.gr,https://www.newsit.gr/kosmos/stous-dromous-8-000-antiemvoliastes-tis-italias-tous-apagoreysan-tin-eisodo-stin-kentriki-plateia-tis-tergestis/3402303/,Κοσμος,Στους δρόμους 8.000 αντιεμβολιαστές της Ιταλίας – Τους απαγόρευσαν την είσοδο στην κεντρική πλατεία της Τεργέστης,2021-11-06T21:52:38+02:00,,"NewsIT Κοσμος Στους δρομους 8.000 αντιεμβολιαστες της Ιταλιας – Τους απαγορευσαν την εισοδο στην κεντρικη πλατεια της Τεργεστης Οκτώ χιλιάδες άνθρωποι συμμετείχαν στην κινητοποίηση των αντιεμβολιαστών και επικριτών του «πράσινου πάσου εμβολιασμένου», σήμερα στην Τεργέστη.  Οι αστυνομικές αρχές εφάρμοσαν για πρώτη φορά την απόφαση του δημάρχου Ρομπέρτο Ντιπιάτσα και δεν επέτρεψαν στους διαδηλωτές να μπουν στην κεντρική πλατεία της πόλης, την Πιάτσα Ουνιτά ντ΄Ιτάλια, αφιερωμένη στην ενότητα της Ιταλίας.  Οι αστυνομικοί απέκρουσαν τους διαδηλωτές. Όπως μεταδίδουν τα μέσα ενημέρωσης, οι αστυνομικοί που ήταν παρόντες «ύψωσαν τα γκλοπ τους χωρίς όμως να τα χρησιμοποιήσουν». Βάσει της απόφασης του δημάρχου, εξαιτίας και της έξαρσης των κρουσμάτων κορονοϊού στην πόλη, οι διαδηλώσεις στην Πλατεία Ουνιτά ντ’ Ιτάλια απαγορεύονται μέχρι το τέλος του χρόνου. Ελάχιστοι συμμετέχοντες στην κινητοποίηση φορούσαν μάσκα και, ουσιαστικά, δεν τηρήθηκαν οι αποστάσεις ασφαλείας. Στο Μιλάνο, δε, οι αντιεμβολιαστές άλλαξαν απροειδοποίητα την κατεύθυνση της πορείας που είχε συμφωνηθεί με την διεύθυνση της αστυνομίας και μπλόκαραν την κίνηση σε κεντρικά σημεία της ιταλικής συμπρωτεύουσας. Μέχρι τώρα δεν σημειώθηκαν συγκρούσεις με την αστυνομία και τους καραμπινιέρους, αλλά μια μικρή ομάδα διαδηλωτών έσπρωξε και προπηλάκισε δημοσιογράφο και οπερατέρ της ιταλικής διαδικτυακής ειδησεογραφικής πύλης Fanpage.  "
newsit.gr,https://www.newsit.gr/ygeia/koronoios-emvolia-oi-misoi-kai-pleon-antiemvoliastes-den-prokeitai-na-allaksoun-gnomi/3401132/,Κοσμος,Κορονοϊός – Εμβόλια: Οι μισοί και πλέον αντιεμβολιαστές δεν πρόκειται να αλλάξουν γνώμη,2021-11-05T09:52:53+02:00,,"NewsIT Υγεια Κορονοιος – Εμβολια: Οι μισοι και πλεον αντιεμβολιαστες δεν προκειται να αλλαξουν γνωμη Απρόθυμο παραμένει το 50% των ερωτηθέντων επιστημονικής έρευνας στις ΗΠΑ για να κάνει το εμβόλιο του κορονοϊού, με τους ίδιους να αναφέρουν ότι τίποτα δεν πρόκειται να τους αλλάξει γνώμη. Οι ερευνητές από τις ΗΠΑ και την Ισπανία, με επικεφαλής τον Τζέφρι Λάζαρους του Ινστιτούτου Παγκόσμιας Υγείας της Βαρκελώνης, οι οποίοι έκαναν τη σχετική δημοσίευση στο περιοδικό «Scientific Reports», ανέλυσαν δειγματοληπτικά στοιχεία για 6.037 ενήλικες Αμερικανούς, από τους οποίους περίπου ο ένας στους πέντε (21,4%) ήταν απρόθυμος να κάνει το εμβόλιο κατά του κορονοϊού.  Από αυτούς τους διστακτικούς ή απρόθυμους, οι μισοί δήλωσαν ότι το παραμικρό δεν πρόκειται να τους αλλάξει γνώμη για να εμβολιαστούν. Η πλειονότητα ανέφερε ως βασικό λόγο άρνησης την ανησυχία για την ασφάλεια των εμβολίων. Ένα 13% είπε ότι η συμβουλή από κάποιο μέλος της οικογένειάς τους ή στενό φίλο πιθανώς θα μπορούσε να τους μεταπείσει, ενώ το 9% ότι μία θετική γνώμη από τον οικογενειακό γιατρό τους θα μπορούσε να τους επηρεάσει θετικά. Η απροθυμία εμβολιασμού παρατηρείται σε όσους έχουν συντηρητικές πολιτικές απόψεις, μικρότερο οικογενειακό εισόδημα, εργάζονται εκτός σπιτιού και δεν έχουν αρρωστήσει από κορονοϊό προηγουμένως. Μολονότι το 82% συμφώνησαν ότι η Covid-19 είναι επικίνδυνη απειλή για την υγεία, το 18% δεν πιστεύουν ότι οι κίνδυνοι της νόσου είναι μεγαλύτεροι από εκείνους των εμβολίων. Το 15% δεν πιστεύουν ότι το εμβόλιο μπορεί, πράγματι, να αποτρέψει τη λοίμωξη Covid-19. Από την άλλη πλευρά, πάνω από το 50% των ερωτηθέντων συμφωνούν με την επιβολή υποχρεωτικών εμβολιασμών από την κυβέρνηση. Σήμερα, περίπου το 20% των ενηλίκων στις ΗΠΑ παραμένουν πλήρως ανεμβολίαστοι, άρα -με βάση και τα ευρήματα της έρευνας- ο «σκληρός» πυρήνας των αρνητών είναι περίπου οι μισοί από αυτούς, δηλαδή ένα 10%.      "
newsit.gr,https://www.newsit.gr/kosmos/koronoios-o-tzo-mpainten-etoimazetai-na-epivallei-ypoxreotiko-emvoliasmo-meta-tin-protoxronia/3400767/,Κοσμος,Κορονοϊός: Ο Τζο Μπάιντεν ετοιμάζεται να επιβάλλει υποχρεωτικό εμβολιασμό μετά την Πρωτοχρονιά,2021-11-04T17:11:32+02:00,,"NewsIT Κοσμος Κορονοιος: Ο Τζο Μπαιντεν ετοιμαζεται να επιβαλλει υποχρεωτικο εμβολιασμο μετα την Πρωτοχρονια H κυβέρνηση των ΗΠΑ θα αρχίσει να επιβάλλει την υποχρέωση εμβολιασμού κατά της COVID-19 ή υποβολής σε διαγνωστικό τεστ μία φορά την εβδομάδα για τους εργαζόμενους του ιδιωτικού τομέα από τις 4 Ιανουαρίου. Αμερικανοί αξιωματούχοι δήλωσαν επίσης σήμερα πως η απαίτηση για εμβολιασμό εργολάβων της ομοσπονδιακής κυβέρνησης μετατέθηκε ένα μήνα, για την ίδια ημερομηνία. Εκατομμύρια εργαζόμενοι σε εγκαταστάσεις υγειονομικής περίθαλψης και οίκους ευγηρίας που συμμετέχουν στο Medicare και το Medicaid θα πρέπει να έχουν εμβολιαστεί επίσης μέχρι τις 4 Ιανουαρίου.  Ο πρόεδρος Τζο Μπάιντεν απαίτησε τον υποχρεωτικό εμβολιασμό προκειμένου να αυξηθούν τα ποσοστά εμβολιασμού και περισσότεροι άνθρωποι να επιστρέψουν στις δουλειές τους. Όμως σε πολλές συναντήσεις με εταιρίες και οργανώσεις της βιομηχανίας που εκπροσωπούν το λιανεμπόριο, εταιρίες υλικοτεχνικής υποστήριξης, εργαζόμενους στον τομέα των κατασκευών, εκτελεστικά στελέχη ζήτησαν από την κυβέρνηση να καθυστερήσει την εφαρμογή του για μετά την Πρωτοχρονιά, επικαλούμενοι ανησυχίες για ελλείψεις εργαζομένων. Οι εργοδότες δεν θα είναι υποχρεωμένοι να παρέχουν ή να πληρώνουν για τα τεστ και υπάρχουν ιατρικές και θρησκευτικές εξαιρέσεις από τον κανόνα.  Η μη συμμόρφωση θα έχει ως αποτέλεσμα πρόστιμα περίπου 14.000 δολαρίων για κάθε παραβίαση με μια κλίμακα που αυξάνει για τις πολλές παραβιάσεις, δήλωσαν υψηλόβαθμοι αξιωματούχοι. «Είναι σημαντικό να καταλάβουμε πως υπάρχουν ακόμη πάρα πολλοί εργαζόμενοι που δεν είναι προστατευμένοι και εξακολουθούν να διατρέχουν κίνδυνο να νοσήσουν σοβαρά ή να πεθάνουν από την COVID-19», δήλωσε υψηλόβαθμος αξιωματούχος. Οι κυβερνητικοί αξιωματούχοι μίλησαν υπό τον όρο της ανωνυμίας. Ο Μπάιντεν είχε πει αρχικά ότι το 70% του ενήλικου πληθυσμού των ΗΠΑ θα έπρεπε να έχει λάβει τουλάχιστον μία δόση εμβολίου έως τις 4 Ιουλίου, όμως ο Λευκός Οίκος έχασε την προθεσμία αυτή καθώς υποτίμησε το αυξανόμενο αντιεμβολιαστικό κίνημα στη χώρα που πυροδοτήθηκε από ακροδεξιούς οικοδεσπότες τηλεοπτικών τοκ σόου, αντιεμβολιαστές, διαδικτυακές εκστρατείες παραπληροφόρησης και την αντίσταση από Ρεπουμπλικανούς νομοθέτες. Ένα μεγάλο τμήμα του πληθυσμού αρνήθηκε να εμβολιαστεί παρά τη μεγάλη εκστρατεία της κυβέρνησης που περιελάμβανε 42.000 φαρμακεία, δεκάδες σημεία μαζικού εμβολιασμού, ευκολίες και δωρεάν μπίρα. Σε πολλά τμήματα των ΗΠΑ το μέτρο είχε αποτέλεσμα. Εκατομμύρια άνθρωποι στήθηκαν στην ουρά για να εμβολιαστούν και τα ποσοστά εμβολιασμού αυξήθηκαν σε όλη τη χώρα με τα τελευταία στοιχεία να δείχνουν ότι το 70% των Αμερικανών ενηλίκων έχουν εμβολιαστεί πλήρως και το 80% έχουν λάβει τουλάχιστον μία δόση. Η υποχρέωση εμβολιασμού θα εφαρμοστεί σε επιχειρήσεις με τουλάχιστον 100 εργαζόμενους και μπορεί να επηρεάσει περίπου 84 εκατ. εργαζόμενους σε όλη τη χώρα, εκτιμά ο Λευκός Οίκος. Μαζί με την εκτελεστική εντολή του Μπάιντεν που απαιτεί από όλους τους εργαζόμενους και εργολάβους της ομοσπονδιακής κυβέρνησης να εμβολιαστούν, οι κανονισμοί καλύπτουν 100 εκατομμύρια ανθρώπους, περίπου τα δύο τρίτα του εργατικού δυναμικού των ΗΠΑ, σύμφωνα με υπολογισμούς του Λευκού Οίκου. Ο κανονισμός για τους εργαζομένους σε υπηρεσίες ιατροφαρμακευτικής περίθαλψης καλύπτει 17 εκατομμύρια υπαλλήλους σε 76.000 εγκαταστάσεις υγειονομικής περίθαλψης, αν και η πλειονότητα από αυτούς έχουν ήδη εμβολιαστεί, σύμφωνα με στοιχεία από τα Κέντρα για τις Υπηρεσίες Medicare και Medicaid (CMC).  "
newsit.gr,https://www.newsit.gr/media/giorgos-moukidis-ksespa-kata-tou-emvoliou-an-kai-nosise-dyo-fores/3400600/,Κοσμος,Γιώργος Μουκίδης: Ξεσπά κατά του εμβολίου αν και νόσησε δυο φορές,2021-11-04T14:06:00+02:00,,"NewsIT Media Γιωργος Μουκιδης: Ξεσπα κατα του εμβολιου αν και νοσησε δυο φορες Σύμμαχος σε όσα λέει και πιστεύει ο Γρηγόρης Πετράκος τίθεται ο Γιώργος Μουκίδης. Για τον κορονοϊό, από τον οποίο και νόσησε δύο φορές, καθώς και τον εμβολιασμό κατά της νόσου Covid – 19 μίλησε με αιχμηρό λόγο ο Γιώργος Μουκίδης στην εκπομπή Super Κατερίνα του Alpha.  «Είναι καλό να προσέχουμε τι λέμε και τι κάνουμε γιατί δεν είναι ακριβώς αυτό το πράγμα που μας λένε ότι είναι, είναι κάτι άλλο. Τώρα το τι είναι το ξέρουν αυτοί. Εγώ έχω περάσει δυο φορές covid μια τον Μάρτιο του 2020 και μια τον Αύγουστο του 2021. Δεν έχω κάνει το εμβόλιο.  Αυτό το συγκεκριμένο εμβόλιο δεν το πιστεύω, τα υπόλοιπα γενικά για τα παιδάκια ναι. Τα παιδάκια τα χρειάζονται αλλά αυτό το συγκεκριμένο δε ξέρουμε τι κάνει».. «Γι’ αυτές τις λεπτομέρειες πρέπει να ρωτήσετε κάποιους άλλους που είναι πιο ενημερωμένοι, που δεν είναι ούτε αρνητές, ούτε αντιεμβολιαστές, ούτε τίποτα από αυτές τις βλακείες που λένε. Ψεκασμένοι κτλ. Σε αυτές τις κατηγορίες ανήκουν και πάρα πολλοί επιστήμονες και νομπελίστες αλλά αυτά δε τα λένε στον κόσμο».  «Πάρτε μια συνέντευξη από τον Πετράκο να σας τα πει που τα ξέρει καλά. Εγώ τον παραδέχομαι και δεν καταλαβαίνω αυτούς που λένε «γιατί μιλάει αφού είναι τραγουδιστής». Τι θα πει γιατί μιλάει; Βλέπει νούμερα, παρατηρεί. Εννοείται ότι συμφωνώ με όσα λέει. Αυτά που λέει είναι πράγματα δημοσιευμένα, είναι αριθμοί, τα νούμερα δε μπορούν να πουν ψέμματα».  "
newsit.gr,https://www.newsit.gr/topikes-eidhseis/larisa-fanatikos-antiemvoliastis-kai-kommotis-o-nearos-piso-apo-tin-pio-diasimi-mountza-se-parelasi/3400387/,Κοσμος,Λάρισα: Φανατικός αντιεμβολιαστής και κομμωτής ο νεαρός πίσω από την πιο διάσημη μούντζα σε παρέλαση,2021-11-04T09:37:23+02:00,,"NewsIT Τοπικα Νεα Λαρισα: Φανατικος αντιεμβολιαστης και κομμωτης ο νεαρος πισω απο την πιο διασημη μουντζα σε παρελαση Ήταν 28 Οκτωβρίου του 2011, όταν η φωτογραφία του έκανε το γύρο της χώρας, με την μούντζα που έριξε στην εξέδρα των επισήμων να προκαλεί ποικίλες αντιδράσεις. Το σήμερα τον βρίσκει και πάλι στη Λάρισα… Έγινε διάσημος πριν από 10 χρόνια, όταν κατά τη διάρκεια μαθητικής παρέλασης στη Λάρισα, μούτζωσε τους επισήμους που κάθονταν στην εξέδρα (δείτε εδώ). Δέκα χρόνια μετά, ο τότε 16χρονος -σήμερα 26 ετών-, σύμφωνα με ρεπορτάζ του Ηλία Κανέλλη στην εφημερίδα «Τα Νέα» που ανακάλυψε την ιστορία του, αφού τελείωσε το 2ο Λύκειο Λάρισας, πήγε στο στρατό και εκεί απέκτησε μια δεξιότητα που του χρησίμευσε στη ζωή: έμαθε να κουρεύει.  Οι αναρτήσεις του στα κοινωνικά δίκτυα, αποκαλύπτουν τον σημερινό πνευματικό του κόσμο. Ο νεαρός αγανακτισμένος, έγινε ένας κανονικός αντιεμβολιαστής. «Ο κόσμος γι’ αυτόν εξηγείται μόνο με θεωρίες συνωμοσίας. Θαυμάζει έναν ομοφοβικό ο οποίος ξεμπροστιάζει τη νέα τάξη που προωθεί το ‘τρίτο φύλο’, ενθουσιάζεται με τα συλλαλητήρια κατά της Συμφωνίας των Πρεσπών, αντιδρά στις ειδήσεις για τους πρόσφυγες, λέγοντας ότι είναι μεθόδευση του Σόρος για να μας αφελληνίσουν, είναι πεπεισμένος ότι θα μας εμφυτεύσουν τσιπάκι για να μας ελέγξουν» σχολιάζει ο Ηλίας Κανέλλης. Όταν εκδηλώνεται η πανδημία του κορονοϊου, είναι πεπεισμένος ότι ξεκίνησε η επιχείρηση ελέγχου μας από τους ισχυρούς της γης με το τσιπάκι, σύμφωνα πάντα με το δημοσίευμα. Τον Δεκέμβριο του 2020, αρχίζει και ανεβάζει βιντεάκια κατά των μεταναστών και των προσφύγων και κατά του υποχρεωτικού εμβολιασμού. Και ο Ηλίας Κανέλλης σχολιάζει: «Από την Αγανάκτηση στους αντιεμβολιαστές, άξιο παιδί ενός σχολείου που αδυνατεί ότι να ανοίξει ορίζοντες αλλά να μεταδώσει βασικές γνώσεις, ο νεαρός έχει διαγράψει μια συνεπή πορεία. Φοβικός απέναντι στον διαφορετικό, συνωμοσιολόγος απέναντι στο σύστημα και τα ΜΜΕ. Έτοιμος δηλαδή να πέσει στα χέρια του επόμενου λαϊκιστικού κύματος».  "
newsit.gr,https://www.newsit.gr/politikh/nea-metra-gia-koronoio-giannis-oikonomou-o-k-tsipras-synomilei-me-ton-kathrefti-tou/3399964/,Κοσμος,Νέα μέτρα για κορονοϊό – Γιάννης Οικονόμου: «Ο κ. Τσίπρας συνομιλεί με τον καθρέφτη του»,2021-11-03T16:19:02+02:00,,"NewsIT Πολιτικη Γιαννης Οικονομου: «Ο κ. Τσιπρας συνομιλει με τον καθρεφτη του» Στην επίθεση που εξαπέλυσε ο Αλέξης Τσίπρας κατά του Κυριάκου Μητσοτάκη με αφορμή τα νέα μέτρα κατά του κορονοϊού, απάντησε ο Γιάννης Οικονόμου. Ο κυβερνητικός εκπρόσωπος, Γιάννης Οικονόμου, σχολιάζοντας τη δήλωση του αρχηγού της αξιωματικής αντιπολίτευσης, είπε χαρακτηριστικά πως “όταν ο κ. Τσίπρας προσεγγίζει την πανδημία με όρους ψήφων και πολιτικού κόστους όλοι καταλαβαίνουν ότι συνομιλεί με τον καθρέφτη του”.  Αναλυτικά ανέφερε: “Από τη δήλωση του κ. Τσίπρα προκύπτει ότι η μόνη του διαφωνία με τα μέτρα της κυβέρνησης αφορά τους πολίτες που συμμετέχουν σε θρησκευτικές τελετές, εν γένει. Υπενθυμίζουμε ότι με απόφαση της κυβέρνησης, όταν κρίθηκε απαραίτητο, για πρώτη φορά στη νεότερη ιστορία έκλεισαν οι ναοί για τους πιστούς, ενώ σήμερα είναι υποχρεωτικός ο διαγνωστικός έλεγχος για ανεμβολίαστους ιερείς και ιεροψάλτες. Για το σύνολο των πολιτών υπάρχει η υποχρέωση χρήσης μάσκας, τήρησης αποστάσεων, ό,τι ακριβώς δηλαδή ισχύει για την πρόσβαση σε φαρμακεία και καταστήματα προμήθειας τροφίμων. Ο κ. Τσίπρας προτείνει επιπλέον περιορισμούς για αυτές τις δραστηριότητες; Πώς ακριβώς το εννοεί;”. Ο κυβερνητικός εκπρόσωπος σημειώνει επίσης πως “καθ’ όλη τη διάρκεια της πανδημίας, όταν η κυβέρνηση έπαιρνε δύσκολες αποφάσεις, ο κ. Τσίπρας έλεγε συνεχώς “όχι”, κλείνοντας με νόημα το μάτι στους αντιεμβολιαστές”. Και προσθέτει: “Όταν λοιπόν ο κ. Τσίπρας προσεγγίζει την πανδημία με όρους ψήφων και πολιτικού κόστους όλοι καταλαβαίνουν ότι συνομιλεί με τον καθρέφτη του. Όσο για τον διαχωρισμό των επιστημόνων σε κοινής ή μη κοινής κομματικής αποδοχής, για μας είναι ξεκάθαρο ότι η επιστημοσύνη κρίνεται από την επιστημονική κοινότητα όχι από κόμματα”.    "
newsit.gr,https://www.newsit.gr/ellada/sygkentrosi-diamartyrias-ygeionomikon-sto-syntagma-kata-ton-ypoxreotikon-emvoliasmon/3399661/,Κοσμος,Συγκέντρωση διαμαρτυρίας υγειονομικών στο Σύνταγμα κατά των υποχρεωτικών εμβολιασμών,2021-11-03T10:59:19+02:00,,"NewsIT Ελλαδα Συγκεντρωση διαμαρτυριας υγειονομικων στο Συνταγμα κατα των υποχρεωτικων εμβολιασμων Συγκέντρωση πραγματοποιούν από το πρωί της Τετάρτης (3.11.2021) υγειονομικοί υπάλληλοι έξω από τη Βουλή, διαδηλώνοντας κατά της υποχρεωτικότητας του εμβολιασμού, του πιστοποιητικού COVID-19, των διαχωρισμών, των αναστολών και της ιδιωτικοποίησης του ΕΣΥ. Στο σημείο της συγκέντρωσης των υγειονομικών βρίσκονται ισχυρές αστυνομικές δυνάμεις, με τους διαδηλωτές να κρατούν μαύρα μπαλόνια, ελληνικές σημαίες και πανό με συνθήματα.   Στο κάλεσμά τους στα social media, οι υγειονομικοί ανέφεραν: Οι συγκεντρωμένοι υγειονομικοί διαδηλώνουν: Ρεπορτάζ: Αναστασία Σταματοπούλου  "
newsit.gr,https://www.newsit.gr/ellada/koronoios-antiemvoliastes-apaitoun-apo-giatrous-na-aposolinonoun-syggeneis-tous/3398774/,Κοσμος,Κορονοϊός: Αντιεμβολιαστές απαιτούν από γιατρούς να αποσωληνώνουν συγγενείς τους,2021-11-02T09:03:42+02:00,,"NewsIT Ελλαδα Κορονοιος: Αντιεμβολιαστες απαιτουν απο γιατρους να αποσωληνωνουν συγγενεις τους Αντιεμβολιαστές ζητούν την αποσωλήνωση συγγενών τους, οι οποίοι νοσούν με κορονοϊό και καταγγέλλουν τους γιατρούς που τους διασωλήνωσαν ενώ κάποιοι από αυτούς προχωρούν και σε μηνύσεις, όπως δήλωσε η διευθύντρια της ΜΕΘ του νοσοκομείου «Άγιος Δημήτριος», Γλυκερία Βλαχογιάννη. «Μας έχουν απαιτήσει να αποσωληνώσουμε τον ασθενή και μας λένε ότι κακώς τον διασωληνώσαμε», σημείωσε, μιλώντας σήμερα Τρίτη (2.11.2021) στην τηλεόραση του ΣΚΑΪ ενώ τόνισε ότι έτσι δυσχεραίνεται το έργο των γιατρών που θέλουν να βοηθήσουν τους ασθενείς κορονοϊού με τις καταγγελίες των συγγενών.  Από τη μεριά του, ο πρόεδρος του Πανελλήνιου Ιατρικού Συλλόγου, Αθανάσιος Εξαδάκτυλος, είπε πως αν η γνώμη ενός ασθενούς με πλήρη διαύγεια είναι να μην διασωληνωθεί, τότε ο γιατρός οφείλει να τη σεβαστεί, ωστόσο επισήμανε πως οι συγγενείς δεν έχουν δικαίωμα να ζητήσουν την αποσωλήνωση ή τη μη διασωλήνωση του ασθενούς. Τόσο ο Αθανάσιος Εξαδάκτυλος όσο και η Γλυκερία Βλαχογιάννη, εξέφρασαν την ανησυχία τους για τους αριθμούς της πανδημίας, μετά και το χθεσινό ρεκόρ κρουσμάτων, τονίζοντας ότι πρέπει να ληφθούν μέτρα για την ενίσχυση των εμβολιασμών και τον περιορισμό της διασποράς του κορονοϊού.  «Το χθεσινό ρεκόρ αφορά στους 430 διασωληνωμένους, όχι τα κρούσματα, γιατί το 95% προέρχεται από το 1/3 του πληθυσμού που είναι ανεμβολίαστο και στο 5% προέρχεται από τα 2/3 που είναι εμβολιασμένα. Αν ήμασταν όλοι εμβολιασμένοι θα είχαμε κρούσματα, θα είχαμε ενδεχομένως και μεγάλους αριθμούς, δε θα είχαμε όμως τους διασωληνωμένους και τους θανάτους», δήλωσε χαρακτηριστικά ο κ. Εξαδάκτυλος. «Φέτος έχουμε λιγότερους γιατρούς, γιατί υπάρχουν άνθρωποι που συνταξιοδοτήθηκαν, ενώ ένας μεγάλος αριθμός παραιτήθηκε και δεν αναπληρώθηκε, γιατί οι θέσεις που προκηρύσσονται δεν προσελκύουν νέους συναδέλφους», ανέφερε. Από τη μεριά της, η κ. Βλαχογιάννη επισήμανε την πάρα πολύ δύσκολη καμπή, στην οποία βρισκόμαστε και πάλι, τονίζοντας, επίσης, ότι γίνεται το αδιαχώρητο στις ΜΕΘ των νοσοκομείων της Βόρειας Ελλάδας. «Βγαίνει ο ένας, μπαίνει ο άλλος. Έχουμε ασθενείς, λίγο πριν τη διασωλήνωση, σε απλές κλίνες Covid. Εμείς στο νοσοκομείο μας έχουμε στις ΜΕΘ κυρίως 40αρηδες και 50αρηδες, αλλά σε άλλες κλινικές υπάρχουν και άτομα 20-20 ετών», τόνισε.    "
newsit.gr,https://www.newsit.gr/politikh/aleksis-tsipras-i-kyvernisi-exei-apofasisei-na-min-asxoleitai-me-tin-pandimia/3397075/,Κοσμος,Αλέξης Τσίπρας: Η κυβέρνηση έχει αποφασίσει να μην ασχολείται με την πανδημία,2021-10-30T14:05:31+03:00,,"NewsIT Πολιτικη Αλεξης Τσιπρας: Η κυβερνηση εχει αποφασισει να μην ασχολειται με την πανδημια και «χαιδευει» τα αυτια των αντιεμβολιαστων Ευθύνες στην κυβέρνηση και προσωπικά στον πρωθυπουργό, Κυριάκο Μητσοτάκη, για την αρνητική εξέλιξη στο μέτωπο της πανδημίας, αποδίδει ο πρόεδρος του ΣΥΡΙΖΑ, Αλέξης Τσίπρας. Ο Αλέξης Τσίπρας προτείνει να ανατεθεί σε μια ολιγομελή επιστημονική επιτροπή με πρόσωπα κοινής αποδοχής, να σχεδιάσει και να προτείνει μέτρα που όλοι θα αποδεχθούμε, χωρίς τη σκέψη μας στο πολιτικό κόστος».  Σε μακροσκελή ανάρτησή του στα μέσα κοινωνικής δικτύωσης ο κ. Τσίπρας κάνει αναδρομή στις αρνητικές εξελίξεις του τελευταίου χρόνου και κατηγορεί την κυβέρνηση ότι έχει εγκαταλείψει την προσπάθεια ενώ της καταλογίζει ότι «έχει προτεραιότητα να χαϊδέψει τα αυτιά τού, ως επί το πλείστον ακροδεξιών πεποιθήσεων, αντιεμβολιαστικού ακροατηρίου». Ξεκινώντας από πέρυσι τέτοια εποχή ο κ. Τσίπρας αναφέρει: «Ένα χρόνο πριν, ακριβώς μετά τον εορτασμό της 28ης Οκτωβρίου, σήμανε στη χώρα συναγερμός για τη ραγδαία εξάπλωση του κορονοϊού. Η κυβέρνηση αναγκάστηκε έστω και καθυστερημένα να λάβει έκτακτα μέτρα, παριστάνοντας ότι αιφνιδιάστηκε, αν και ο υπουργός Ανάπτυξης ομολόγησε σε τηλεοπτική του συνέντευξη ότι πριν τον τριήμερο εορτασμό οι επιστήμονες προειδοποιούσαν για τη Θεσσαλονίκη. Αλλά στην κυβέρνηση αποφάσισαν να μη λάβουν κανένα μέτρο γιατί δεν ήθελαν να χαλάσουν το εορταστικό κλίμα των ημερών. Πολύ αργότερα ο κ. Μητσοτάκης παραδέχτηκε ότι έκανε λάθος. Την επόμενη ημέρα του λάθους τουύ κ. Μητσοτάκη, την 29η Οκτωβρίου πέρυσι, καταγράφηκαν 1.211 νέα κρούσματα, 12 θάνατοι, ενώ στα νοσοκομεία της χώρας είχαμε 114 διασωληνωμένους συμπολίτες μας».  «Ένα χρόνο μετά», συνεχίζει ο πρόεδρος του ΣΥΡΙΖΑ «λες και δεν πέρασε ούτε μια ημέρα, είδαμε στη Θεσσαλονίκη το ίδιο ακριβώς έργο. Με τους ίδιους πρωταγωνιστές. Μόνο που φέτος, την επόμενη της εθνικής μας επετείου τα μεγέθη είναι ασύγκριτα χειρότερα. Χθες καταγράφηκαν 3.643 νέα κρούσματα, 55 θάνατοι, ενώ έχουμε 392 διασωληνωμένους συμπολίτες μας. Ενώ η Θεσσαλονίκη, η πόλη των επαναλαμβανόμενων κυβερνητικών λαθών, κατέγραψε αρνητική πρωτιά με 661 κρούσματα έναντι 599 της τουλάχιστον τριπλάσιας σε πληθυσμό Αττικής. click4more: Ο Γιάννης Καλλιάνος αντιδρά μετά τις επικρίσεις για την «εικόνα της Παναγίας που δακρύζει 24 ώρες τη μέρα» Η αδράνεια και η επανάληψη των ίδιων λαθών από τη κυβέρνηση Μητσοτάκη δεν αποτελεί είδηση. Είναι άλλωστε γνωστό ότι έχει πετάξει λευκή πετσέτα. Έχρισε υπουργό κάποιον που παλαιότερα πρωτοστατούσε στην αμφισβήτηση της επιστήμης και των εμβολίων και πιο πρόσφατα είχε δηλώσει ότι δεν είναι δουλειά της κυβέρνησης να πείσει τους πολίτες να εμβολιαστούν. Το μήνυμα σαφές και η προτεραιότητα να χαϊδέψει τα αυτιά του, ως επί το πλείστον ακροδεξιών πεποιθήσεων, αντιεμβολιαστικού ακροατηρίου, ακόμη σαφέστερη. Αργότερα κήρυξε μάλιστα και το τέλος της πανδημίας. Με αποφάσεις που πάρθηκαν χωρίς να έχουν την έγκριση καμίας επιτροπής επιστημόνων. Με εμβολιαστική κάλυψη εδώ και πολύ καιρό κολλημένη γύρω στο 60%, ενώ άλλες χώρες έχουν υπερβεί το 80%, και με σταθερές, εδώ και μήνες, επιδόσεις σε απώλειες που μας κατατάσσουν στους χειρότερους σε όλη την Ευρώπη, η κυβέρνηση Μητσοτάκη επέλεξε, απλά να μην ασχολείται. Πως το είπε πάλι ο υπουργός της αναπτύξεως; ”Να μη σώσουν, όσοι δεν εμβολιάστηκαν”». Γενικεύοντας ο κ. Τσίπρας αναφέρει πως «το πρόβλημα όμως, όπως καλά γνωρίζουμε, δεν αφορά μόνο τους ανεμβολίαστους. Ήδη στις ΜΕΘ ένα 14% των διασωληνωμένων είναι πλήρως εμβολιασμένοι συμπολίτες μας. Και δεν γνωρίζουμε καν, ποιο είναι το αντίστοιχο ποσοστό όσων εμβολιασμένων νοσηλεύονται στις κλινικές COVID. Ενώ η μετατροπή για μια ακόμη φορά όλων των νοσοκομείων της χώρας σε νοσοκομεία COVID, αναμένεται να επιβαρύνει χιλιάδες ασθενείς που πάσχουν από άλλες ασθένειες και να αυξήσει περαιτέρω την υπερβάλλουσα θνησιμότητα, προφανώς και εμβολιασμένων και ανεμβολίαστων. Συνεπώς τα πράγματα εξελίσσονται για άλλη μια φορά με τρόπο οδυνηρό. Η εξέλιξη αυτή μας αφορά όλους και κάτι πρέπει να κάνουμε. Ο κ. Μητσοτάκης και η κυβέρνησή του, έχουν αποφασίσει να μην ασχολούνται. Να μην ενισχύουν το ΕΣΥ γιατί δεν είναι στο πρόγραμμά τους, και ας βρίσκεται πάλι στα όρια της κατάρρευσης από την υποστελέχωση. Να αδιαφορούν που ο εμβολιασμός βάλτωσε γιατί δεν θέλουν να τα βάλουν με τους αντιεμβολιαστές ψηφοφόρους τους, ούτε να πείσουν με στοχευμένες καμπάνιες όσους ακόμα διατηρούν επιφυλάξεις. Να μην προωθούν τα φαρμακευτικά προγράμματα για να μην παραδεχτούν την ανεπάρκειά τους να τα φέρουν νωρίτερα». Ο κ. Τσίπρας ζητά από όλους, «κόμματα, επιστήμονες, πολίτες, να μη συμβιβαστούμε με την ιδέα ότι θα συνηθίσουμε στην απώλεια της ζωής» και προσθέτει: «Να μη συμβιβαστούμε με την ιδέα ότι και αυτό τον χειμώνα θα χάσουμε άδικα πολλές χιλιάδες συμπολίτες μας. Να μη συμβιβαστούμε με την ιδέα ότι δεν γίνεται να αλλάξουμε τη πορεία των πραγμάτων. Να μην αποδεχτούμε ότι δεν γίνεται να εμβολιάσουμε περισσότερους, να προστατέψουμε περισσότερους. Η έκτακτη κατάσταση απαιτεί έκτακτα μέτρα. Η κυβέρνηση όμως αρνείται να αναλάβει πολιτική ευθύνη. Αρνήθηκε πέρυσι την πρότασή μου για υπουργό κοινής αποδοχής. Ακόμη και για σύσκεψη πολιτικών αρχηγών. Αρνείται και τώρα να παραδεχτεί την τραγική πορεία της χώρας. Τώρα όμως δεν είναι η ώρα του πολιτικού ανταγωνισμού αλλά η ώρα της ευθύνης. Ας συμφωνήσουμε τουλάχιστον σε αυτό: Ότι πρέπει να κάνουμε ό,τι περισσότερο μπορούμε για να αποφύγουμε μια νέα εκατόμβη νεκρών τους επόμενους μήνες».  "
newsit.gr,https://www.newsit.gr/athlitika/kairi-irvingk-antiemvoliastes-sto-pleyro-tou-paikti-ton-nets/3393686/,Κοσμος,Κάιρι Ίρβινγκ: Αντιεμβολιαστές στο πλευρό του παίκτη των Νετς,2021-10-26T00:03:26+03:00,,"NewsIT Αθλητικα Καιρι Ιρβινγκ: Αντιεμβολιαστες στο πλευρο του παικτη των Νετς Η έναρξη της σεζόν στο ΝΒΑ βρήκε τον Κάιρι Ίρβινγκ στο… σπίτι του, αφού ο “αστέρας” των Μπρούκλιν Νετς δεν μπορεί να αγωνιστεί, αφού δεν έχει εμβολιαστεί για τον κορονοϊό. Οι αντιεμβολιαστές στις ΗΠΑ και συγκεκριμένα εκείνοι στη Νέα Υόρκη συντάσσονται υπέρ του άσου των Μπρούκλιν Νετς, Κάιρι Ίρβινγκ, ο οποίος αρνήθηκε να εμβολιαστεί για τον κορονοϊό, γεγονός που τον κρατάει εκτός προπονήσεων από την ομάδα.  Διαδηλωτές που είναι ενάντιοι στο εμβόλιο για τον κορονοϊό συγκεντρώθηκαν έξω από το «Μπάρκλεϊς Σέντερ» (έδρα των Νετς) την Κυριακή για να υποστηρίξουν τον γκαρντ της ομάδας, πριν από το ντεμπούτο του Μπρούκλιν στη φετινή αγωνιστική περίοδο του ΝΒΑ. Κάποιοι διαδηλωτές -όπως αναφέρει το BBC- έσπασαν τις μπαριέρες έξω από το γήπεδο πριν βρεθούν αντιμέτωποι με την ασφάλεια, αλλά δεν αναφέρθηκαν συλλήψεις ή τραυματισμοί. «Το Barclays Center έκλεισε για λίγο τις πόρτες του σήμερα για να απομακρύνει τους διαδηλωτές από τις κύριες πύλες και να διασφαλίσει ότι οι επισκέπτες θα μπορούσαν να εισέλθουν με ασφάλεια στο γήπεδο», δήλωσε εκπρόσωπος της εγκατάστασης. Ο Ίρβινγκ μοιράστηκε πρόσφατα στα μέσα κοινωνικής δικτύωσης τις φήμες για ύπαρξη… μικροτσίπ στο εμβόλιο της Moderna και παραδέχτηκε ότι είναι «μεγάλος θεωρητικός των θεωριών συνωμοσίας».  "
newsit.gr,https://www.newsit.gr/kosmos/italia-mia-syllipsi-kai-eisaggeliki-ereyna-gia-83-antiemvoliastes-meta-tis-diadiloseis-sto-milano/3392609/,Κοσμος,Ιταλία: Μια σύλληψη και εισαγγελική έρευνα για 83 αντιεμβολιαστές μετά τις διαδηλώσεις στο Μιλάνο,2021-10-24T17:19:29+03:00,,"NewsIT Κοσμος Ιταλια: Μια συλληψη και εισαγγελικη ερευνα για 83 αντιεμβολιαστες μετα τις διαδηλωσεις στο Μιλανο Η διαδήλωση των αντιεμβολιαστών στο Μιλάνο χθες Σάββατο (24.10.2021) έληξε με τη σύλληψη ενός και τη διεξαγωγή εισαγγελικής έρευνας σε βάρος άλλων ογδόντα τριών, όπως έκαναν γνωστό, σήμερα, οι αρχές της Ιταλίας. Οκτώ ακροδεξιοί του κινήματος Dodici Raggi (Δώδεκα Ακτίνες) προχώρησαν σε φασιστικό χαιρετισμό με σηκωμένο τον αντίχειρα, κατά τη διάρκεια της διαδήλωσης στην Ιταλία, και τώρα κατηγορούνται για φασιστική προπαγάνδα.  Παράλληλα, ο διευθυντής αστυνομίας του Μιλάνου υπέγραψε εννέα αποφάσεις υποχρεωτικής απομάκρυνσης άλλων τόσων ατόμων από την ιταλική συμπρωτεύουσα. This was the scene of the anti-vaccine mandates in Milan, Italy yesterday. The main stream media still refuses to report on any REAL news regardless as to whether it's national or international. They are terrified that this will happen, in large numbers, here in the US! pic.twitter.com/sAswuwgx3L— Donald Trumpstone (@DonJTrumpstone) October 23, 2021 This was the scene of the anti-vaccine mandates in Milan, Italy yesterday. The main stream media still refuses to report on any REAL news regardless as to whether it's national or international. They are terrified that this will happen, in large numbers, here in the US! pic.twitter.com/sAswuwgx3L  Στη χθεσινή κινητοποίηση συμμετείχε και το πρώην μέλος των Ερυθρών Ταξιαρχιών, Πάολο Μαουρίτσιο Φεράρι. Οι αστυνομικές δυνάμεις δεν επέτρεψαν στους διαδηλωτές (η κινητοποίηση δεν είχε λάβει άδεια από την νομαρχία) να προσεγγίσουν τα γραφεία του κεντροαριστερού συνδικάτου Cgil. Ο σύνδεσμος των Ιταλών Ανταρτών που πολέμησαν τον φασισμό καταδίκασε απερίφραστα τη συγκεκριμένη διαμαρτυρία και όλες όσες «αποτελούν επίθεση κατά της δημοκρατίας, του χώρου της εργασίας» και υπογράμμισε ότι «η ιταλική αντίσταση στην φασιστική δικτατορία δεν έχει καμία σχέση με όσους διαμαρτύρονται κατά των εμβολίων και του πράσινου πάσου».      "
newsit.gr,https://www.newsit.gr/kosmos/koronoios-antiemvoliastes-mpoukaroun-se-nosokomeio-kai-katigoroun-tous-giatrous-gia-apati/3390411/,Κοσμος,Κορονοϊός: Αντιεμβολιαστές «μπουκάρουν» σε νοσοκομείο και κατηγορούν τους γιατρούς για «απάτη»,2021-10-21T13:40:25+03:00,,"NewsIT Κοσμος Κορονοιος: Αντιεμβολιαστες «μπουκαρουν» σε νοσοκομειο και κατηγορουν τους γιατρους για «απατη» Σκηνές απείρου κάλλους εκτυλίχθηκαν σήμερα (21/10) στην Βρετανία, όταν αρνητές του κορονοϊού «μπούκαραν» σε νοσοκομείο και, επικαλούμενοι τον Κώδικα της Νυρεμβέργης, άρχισαν να κατηγορούν τους γιατρούς για… «εγκλήματα κατά της ανθρωπότητας». Το τραγικό περιστατικό καταγράφηκε σε βίντεο και τις τελευταίες ώρες κάνει τον γύρο των social media.  Μια ομάδα αντιεμβολιαστών – όπως μπορείτε να δείτε και παρακάτω στο βίντεο – εισέβαλε στο νοσοκομείο Colchester και άρχισαν να τους γιατρούς για συνενοχή σε εγκλήματα που διεπράχθησαν στο όνομα του «κατασκευασμένου» κορονοϊού. Σε κάποιες από τις εικόνες που αναρτήθηκαν στα social media μερικοί αντιεμβολιαστές φαίνεται να δίνουν τα έγγραφα στο προσωπικό του νοσοκομείου, όπου υπάρχουν αναφορές για τον Κώδικα της Νυρεμβέργης.   Ένας από αυτούς δίνει μάλιστα σε μια εργαζόμενη αρκετούς μεγάλους καφέ φακέλους, ανάμεσα στους οποίους βρίσκεται και ένας που περιέχει «όλες τις αποδείξεις ότι ο κορονοϊός είναι μια απόλυτη απάτη». Στη συνέχεια, λέει ότι το προσωπικό του νοσοκομείου λειτουργεί παράνομα και «διαπράττεται εγκλήματα κατά της ανθρωπότητας και, συνεχίζοντας να επιβάλλεται και να διαδίδεται αυτό το ψέμα, είστε ένα σημαντικό κομμάτι αυτού». Anti-vaccine activist Michael Chaves and sovereign citizen “Jamie Freeman” served staff at Colchester Hospital with bogus legal notices today about the Nuremberg code and evidence that Covid is “an absolute plandemic hoax”. pic.twitter.com/NuAKbbF1kn   Σημειώνεται ότι ο Κώδικας της Νυρεμβέργης αποτελείται από 10 αρχές, η πρώτη από τις οποίες είναι ότι η συναίνεση του ανθρώπινου υποκειμένου είναι απολύτως απαραίτητη σε κάθε πείραμα σε ανθρώπους. Άλλες αρχές αναφέρουν ότι το πείραμα πρέπει να είναι για το καλό της κοινωνίας, ότι κάθε περιττή σωματική και ψυχική ταλαιπωρία ή τραυματισμός πρέπει να αποφεύγεται και κανένα πείραμα δεν πρέπει να διεξάγεται εάν υπάρχει βάσιμος λόγος να πιστεύεται ότι μπορεί να οδηγήσει σε θάνατο ή αναπηρία. Δημιουργήθηκε το 1947 ως απάντηση στη φρίκη των ναζιστικών πειραμάτων σε κρατούμενους σε στρατόπεδα συγκέντρωσης χωρίς τη συγκατάθεσή τους.  Σύμφωνα με το δημοσίευμα της Daily Mail, αντιεμβολιαστές έχουν ισχυριστεί στη διάρκεια της πανδημίας του κορονοϊού ότι τα εμβόλια παραβιάζουν τον Κώδικα της Νυρεμβέργης, διότι είναι «πειραματικά» και – καθώς οι άνθρωποι που έλαβαν τα εμβόλια δεν είχαν ενημερωθεί για αυτό – δεν είχαν τη δυνατότητα να δώσουν τη συγκατάθεσή τους.    Daily Mail  "
newsit.gr,https://www.newsit.gr/politikh/adonis-georgiadis-kourastika-den-theleis-kyrie-na-emvoliasteis-mi-soseis/3390403/,Κοσμος,Άδωνις Γεωργιάδης: Κουράστηκα! Δεν θέλεις κύριε να εμβολιαστείς; Μη σώσεις,2021-10-21T13:09:00+03:00,,"NewsIT Πολιτικη Αδωνις Γεωργιαδης: Κουραστηκα! Δεν θελεις κυριε να εμβολιαστεις; Μη σωσεις Με μια ατάκα που ήδη έχει αρχίσει και γίνεται viral, ο Άδωνις Γεωργιάδης τα έβαλε ξανά με όσους δεν κάνουν το εμβόλιο κατά του κορονοϊού. Και δεν έκρυψε πως «προσωπικά, κουράστηκα». «Αυτός που δεν εμβολιάζεται φταίει. Πολύ απλά. Υπάρχει ένας από τους αντιεμβολιαστές που δεν ξέρει που να εμβολιαστεί;» διερωτήθηκε ο Άδωνις Γεωργιάδης μιλώντας το βράδυ της Τετάρτης (20.10.2021) στο Kontra.  Κατά τον υπουργό Ανάπτυξης, οι ανεμβολίστοι πολίτες έχουν πλέον την αποκλειστική ευθύνη! «100%, ολομόναχος! Το κράτος έχει κάνει σποτ για την τηλεόραση, έχει βγάλει γιατρούς στα κανάλια, του έχει κάνει εκστρατεία ΕΟΔΥ, του έχει πάει κινητά συνεργεία στα χωριά, του έχει φτιάξει εμβολιαστικά κέντρα σε όλη την Ελλάδα, του δίνει τα εμβόλια τζάμπα. Ε, με συγχωρείτε μην τον αθωώσουμε κιόλας, μην τον αθωώσουμε κιόλας» πρόσθεσε ο Άδωνις Γεωργιάδης. Και πρόσθεσε λίγο αργότερα: «Σας λέω, λοιπόν, πλέον προσωπικά κουράστηκα. Δεν θέλεις κύριε να εμβολιαστείς; Μη σώσεις! Τέρμα, πάμε παρακάτω, η ζωή συνεχίζεται, όποιος εμβολιαστεί. Τέρμα, εγώ δεν μπορώ να ασχοληθώ άλλο, κουράστηκα. Δεν υπάρχει κάτι παραπάνω να κάνει το κράτος σε αυτό το θέμα, τα έχει κάνει όλα. Από δω και μπρος ο καθένας έχει ατομική ευθύνη. Σου λέει θέλω να εμβολιαστώ, δεν θέλω. Το κράτος δεν θα ξανακλείσει, η αγορά δεν θα ξανακλείσει, δεν θα κλείσουμε τον κόσμο στα σπίτια του, επειδή κάποιοι δεν θέλουν να εμβολιαστούν. Τελεία και παύλα». Δείτε όλα όσα είπε   "
newsit.gr,https://www.newsit.gr/kosmos/vretania-diadilotes-epitethikan-frastika-ston-ypourgo-stegasis-se-dromo-tou-londinou/3389225/,Κοσμος,Βρετανία: Διαδηλωτές επιτέθηκαν φραστικά στον υπουργό Στέγασης σε δρόμο του Λονδίνου,2021-10-19T21:48:02+03:00,,"NewsIT Κοσμος Βρετανια: Διαδηλωτες επιτεθηκαν φραστικα στον υπουργο Στεγασης σε δρομο του Λονδινου Ένας υπουργός της κυβέρνησης στη Βρετανία δέχτηκε φραστική επίθεση στον δρόμο από εξοργισμένους διαδηλωτές, ενώ κατευθυνόταν σε ένα γραφείο στο κεντρικό Λονδίνο. Το περιστατικό συνέβη λίγες μόλις ημέρες μετά τη δολοφονία του βουλευτή Έιμες σε συνάντηση με τους ψηφοφόρους και έφερε και πάλι στο προσκήνιο το θέμα της ασφάλειας των πολιτικών στη Βρετανία.  Στα πλάνα που αναρτήθηκαν σε ιστοτόπους κοινωνικής δικτύωσης ο υπουργός Στέγασης Μάικλ Γκόουβ περπατά μόνος του, κοιτώντας το κινητό του, όταν αντιεμβολιαστές διαδηλωτές τον πλησιάζουν, αισχρολογώντας. Αστυνομικοί σπεύδουν να περικυκλώσουν τον υπουργό, ο οποίος οδηγείται κατόπιν σε ένα κοντινό κτίριο. Το επεισόδιο αυτό σημειώθηκε λίγες μόλις ημέρες αφότου ο Συντηρητικός βουλευτής Ντέιβιν Έιμες, 69 ετών, μαχαιρώθηκε από έναν νεαρό μέσα σε μια εκκλησία στο Λι-ον-Σι, στα ανατολικά του Λονδίνου. Πολλοί πολιτικοί εξέφρασαν φόβους για την ασφάλειά τους και ζήτησαν να ληφθούν μέτρα για να αντιμετωπιστεί η αύξηση των μηνυμάτων μίσους που λαμβάνουν μέσω του διαδικτύου.  Για το σημερινό επεισόδιο η αστυνομία ανέφερε ότι μια ομάδα ανθρώπων προσπάθησε να περικυκλώσει ένα μέλος του κοινοβουλίου κατά τη διάρκεια διαδήλωσης διαμαρτυρίας στο Γουεστμίνστερ. «Οι αξιωματικοί μας βρέθηκαν αμέσως στο σημείο και τον συνόδευσαν με ασφάλεια σε ένα γειτονικό κτίριο», πρόσθεσε. Δεν έγινε καμία σύλληψη. Ο Γκόουβ δεν έχει κάνει καμία δήλωση μέχρι στιγμής.     "
newsit.gr,https://www.newsit.gr/politikh/vouli-i-apantisi-tou-kyriakou-mitsotaki-stin-erotisi-tou-aleksi-tsipra-gia-tin-pandimia/3387898/,Κοσμος,Βουλή: Η απάντηση του Κυριάκου Μητσοτάκη στην ερώτηση του Αλέξη Τσίπρα για την πανδημία,2021-10-18T10:19:06+03:00,,"NewsIT Πολιτικη Μητσοτακης: Στην αρχη λεγατε οτι δεν υπαρχουν εμβολια - Τσιπρας: Χρηματοδοτειτε ψεκασμενους Ανέβηκαν αρκετά οι τόνοι στη Βουλή καθώς σήμερα (18.10.2021) ο Κυριάκος Μητσοτάκης απάντησε στην επίκαιρη ερώτηση που κατέθεσε ο Αλέξης Τσίπρας για την πανδημία. Η συζήτηση, στο πλαίσιο της Ώρας του Πρωθυπουργού, επρόκειτο να γίνει την περασμένη Παρασκευή αλλά λόγω της κακοκαιρίας «Μπάλλος» αναβλήθηκε και ο Κυριάκος Μητσοτάκης απάντησε στον Αλέξη Τσίπρα σήμερα.   Και οι δυο άνδρες διασταύρωσαν τα ξίφη τους τόσο στις πρωτολογίες όσο και στις δευτερολογίες τους. Στην δευτερολογία του ο πρωθυπουργός απάντησε για το 12% των εμβολιασμένων που νοσηλεύονται σε ΜΕΘ. «Η απάντηση είναι ότι αρρωσταίνουν αλλά με ελαφρότερα συμπτώματα. Η πιθανότητα να αρρωστήσει κάποιος εμβολιασμένος σοβαρά είναι η ίδια με την εποχική γρίπη. Δεν θυμάμαι να κλείνουμε την χώρα και θα σας παρακαλούσα αυτό το επιχείρημα να μην το χρησιμοποιήσετε. Εκτός και αν θέλετε να αυξήσετε την καταλληλότητα για πρωθυπουργός στους ανεμβολίαστους».  Είμαστε 20οι στον εμβολιασμό στην ΕΕ και δεν είμαστε ευχαριστημένοι, είπε ακόμα ο πρωθυπουργός και θέλουμε να αυξήσουμε το ποσοστό με διάφορους τρόπους.  «Το καταλυτικό επιχείρημα είναι ένα. Και γι’ αυτό επιμένω στο ποσοστό 88%. Αν δεν εμβολιαστείτε κινδυνεύετε σοβαρά να καταλήξετε σε μια ΜΕΘ ή και να χάσετε την ζωή σας. Ο καθένας θα αναμετρηθεί με τις συνέπειες της προσωπικής του επιλογής. Επιλέγουν εκατομμύρια συμπολίτες μας να μην εμβολιαστούν και πρέπει να τους προστατεύσουμε. Δεν το κάνουμε για να τους τιμωρήσουμε αλλά για να τους προστατεύσουμε», τόνισε ο κ. Μητσοτάκης.  «Δεν μπορείτε να έρχεστε εδώ και να αμφισβητείτε τα πραγματικά δεδομένα. Διπλασιάσαμε τις ΜΕΘ σε σύντομο χρονικό διάστημα. Κάντε μια βόλτα στα μεγάλα μας νοσοκομεία και δείτε τις νέες ΜΕΘ. Αυτά δεν έγιναν εν μέσω κορονοϊού; Είναι αλήθεια. Είναι μια παρακαταθήκη για το ΕΣΥ και θα μείνουν και μετά τον covid. Ο κορονοϊός ήταν η ευκαιρία για μια μεγάλη κινητοποίηση. Δεν μπορούμε να ερχόμαστε εδώ και να μηδενίζουμε. Τα σχολεία άνοιξαν υποδειγματικά. Τα παιδιά είναι πειθαρχημένα και σήμερα έχουμε λιγότερα κρούσματα στις ηλικίες αυτές από ότι είχαμε τον Αύγουστο. Θέλατε να είναι κλειστά τα πανεπιστήμια;», διερωτήθηκε ο πρωθυπουργός. Πρόσθεσε ότι η μάσκα είναι απαραίτητη και «ποτέ δεν είπαμε βγάλτε τις μάσκες. Εμείς δεν θα αφήσαμε όλα ελεύθερα. Βάλαμε ένα πλαίσιο. Αν πιστεύετε ότι το πλαίσιο είναι χαλαρό εισηγείστε lockdown; Εξηγήστε μας. Είτε προς την μια πλευρά θα μπατάρετε, είτε προς την άλλη. Προστατεύουμε τους ανεμβολίαστους αλλά τους θέτουμε όλους προ των ευθυνών μας. Μου είναι αδιανόητο να υπάρχουν υγειονομικοί που είναι ανεμβολίαστοι. Θα μείνουν σε διαθεσιμότητα». Ο πρωθυπουργός κάλεσε τον κ. Τσίπρα να μην παρουσιάζει στοιχεία από το ληξιαρχείο και τόνισε ότι υπάρχουν δεδομένα από το 2020 που δείχνουν ότι δεν έχει αυξηθεί η θνητότητα.  Κλείνοντας, ο πρωθυπουργός απάντησε στις κατηγορίες για την δημιουργία καθεστώτος γιατί επέλεξε να χρηματοδοτήσει τα ΜΜΕ για την καμπάνια του εμβολιασμού. Αν όντως κάποιοι ξεφεύγουν από τα κανάλια παρεμβαίνει το ΕΣΡ και επιβάλλει πρόστιμα. Αν λέτε ότι εμείς στηρίζουμε αντιεμβολιαστές αυτό το επιχείρημα δεν αντέχει σε κριτική.  Ο πρωθυπουργός αναφέρθηκε και στην εξεταστική και τόνισε ότι όταν το αντικείμενο της συζήτησης είναι το πως η κυβέρνηση χειραγωγεί εταιρείες δημοσκοπήσεων θα ήταν σωστό η έρευνα να πάει από το 2015. «Προτείνω, να συμφωνήσουμε σε μια ουδέτερη διατύπωση χωρίς κανένα υπονοούμενο για να ερευνηθεί η χειραγώγηση δημοσκοπήσεων από το 2015 έως το 2021. Και εκεί κ. Τσίπρα θα τα ψάξουμε όλα. Όσο γνωρίζω στην χώρα έχουν γίνει 300 δημοσκοπήσεις από όταν εξελέγην αρχηγός της αξιωματικής αντιπολίτευσης. Όλες ήταν κοντά στο ποσοστό του αποτελέσματος των εκλογών εκτός από μια», και έδειξε το Documento. Δεν σας φταίνε οι δημοσκοπήσεις που χάσατε με 8 και 10 μονάδες τις εκλογές. Χάσατε γιατί το επέλεξε ο ελληνικός λαός».  «Πολιτική με ψέμματα για να παρουσιάσετε ψευδή εικόνα της πραγματικότητας είναι επικίνδυνη για την χώρα. Πληρώσαμε επί μια δεκαετία τα ψέμματα και τις αυταπάτες. Αν πρέπει να επενδύετε συνεχώς στην ένταση και την καταστροφή και να λέτε όχι σε όλα συνεχίστε να το κάνετε. Δεν σας κάνει καλό. Όλοι το ξέρουν σε αυτή την αίθουσα. Δυστυχώς όμως δεν είναι αυτή αντιπολίτευση που αξίζει στην χώρα. Ως προωθυπουργός θα κάνω τα πάντα για να αφήσω την τοξικότητα στο περιθώριο», τόνισε κλείνοντας ο πρωθυπουργός.  Με ευχές στην Φώφη Γεννηματά ξεκίνησε εκ μέρους και της Κ.Ο. του κόμματός του ο πρωθυπουργός. Μερικές φορές αυτές οι ανθρώπινες δοκιμασίες πρέπει να μας ευαισθητοποιούν περισσότερο, είπε και απευθυνόμενος στον Αλέξη Τσίπρα είπε ότι πρέπει να δείξουμε αντανακλαστικά καταλαγής και να είμαστε αντίπαλοι αλλά όχι εχθροί. Χωρίς να προσωποποιούμε τις αντιπαραθέσεις μας και χωρίς να λένε ότι σε ό,τι κακό συμβαίνει σε αυτή την χώρα υπάρχει η προσωπική ευθύνη η δική μου». Απαντώντας στον κ. Τσίπρα τόνισε ότι καμία λήξη δεν έχει σφυρίξει η κυβέρνηση στην μάχη κατά της πανδημίας. «Κάνω τουλάχιστον 3 συσκέψεις την εβδομάδα με το επιτελείο μου απέναντι σε ένα φαινόμενο το οποίο δεν έχουμε μπορέσει να το ξεπεράσουμε», είπε χαρακτηριστικά. Μίλησε για ψέμματα εκ μέρους του ΣΥΡΙΖΑ και για παραπληροφόρηση.  «Τα πραγματικά δεδομένα δεν αφορούν μόνο την φωτογραφία της στιγμής», τόνισε. Κατηγόρησε τον κ. Τσίπρα ότι χρησιμοποιεί τα στοιχεία του τελευταίου μήνα και παραθέτοντας στοιχεία είπε ότι με αυτά αποτυπώνεται η συνολική εικόνα της πανδημίας από την αρχή της.  «Είναι άδικο να απομονώνετε τι συμβαίνει για κάποιες εβδομάδες και να μην βλέπετε την μεγάλη εικόνα», σημείωσε.  Για το θέμα της υπερβάλλουσας θνητότητας και λόγω κορονοϊού και λόγω άλλων ασθενειών υποστήριξε ότι δεν υπάρχει κάτι τέτοιο και η Ελλάδα είναι στον ευρωπαϊκό μέσο όρο για όσους αρρωσταίνουν από covid και χάνουν την ζωή τους.   Ο πρωθυπουργός είπε ακόμα ότι όσοι νοσούν βαριά και καταλήγουν από τον κορονοϊό είναι οι περισσότεροι ανεμβολίαστοι. Κατηγόρησε τον κ. Τσίπρα ότι διαστρεβλώνει τα πραγματικά στατιστικά δεδομένα. «Η μόνη απάντηση που έχουμε αυτή την στιγμή απέναντι στον κορονοϊό είναι το εμβόλιο. Εννέα στους 10 διασωληνωμένους είναι ανεμβολίαστοι». Ο Κυριάκος Μητσοτάκης είπε ακόμα ότι τα εμβόλια έχουν αποδειχθεί εξαιρετικά ασφαλή. «Τα εμβόλια έχουν λιγότερες παρενέργειες ακόμα και από φάρμακα για τον πονοκέφαλο», είπε.  «Αν οι ενήλικοι άνω των 60 ετών είχαν εμβολιαστεί στο 90% οι διασωληνωμένοι σήμερα θα ήταν αντί για πάνω από 300 λίγο παραπάνω από 50», τόνισε ακόμα. Ο πρωθυπουργός έκανε αναφορά και στους νέους ανθρώπους που έχασαν την ζωή του πρόσφατα από κορονοϊό και ήταν ανεμβολίαστοι και στην αναφορά της αναπληρώτριας Μίνας Γκάγκα σε αυτό το θέμα. Επικαλέστηκε και τον καθηγητή Σωτήρη Τσιόδρα ο οποίος είπε ότι όσο χαμηλά είναι τα ποσοστά εμβολιασμού σε μια περιοχή τόσο περισσότερα θα είναι τα κρούσματα.  «Χρέος όλων μας είναι να πείσουμε όσους διστάζουν να κάνουν ένα βήμα για το καλό τους και το καλό των γύρω τους. Η θέση της κυβέρνησης είναι δεδομένη: η οικονομία και η κοινωνία δεν θα ξανακλείσουν και το σύστημα υγείας δεν θα γίνει μονομέτωπο», τόνισε ο πρωθυπουργός. «Παντού στον πλανήτη η υγειονομική μάχη ήταν εθνική υπόθεση. Στις περισσότερες χώρες έγινε στοιχείο διακομματικής σύγκλισης και δεν μπορώ να πω το ίδιο για εμάς», είπε ο πρωθυπουργός. Και πρόσθεσε ότι «με μια ρητορική που δηλητηριάζει και σπέρνει σύγχιση στην κοινή γνώμη, εμποδίζει την υπέρβαση της κρίσης». Κατηγόρησε τον κ. Τσίπρα ότι δεν έχει να προτείνει κάτι τεκμηριωμένο αλλά έχει μια προσέγγιση επιφανειακή από ένα κόμμα που κυβέρνησε την χώρα.  Ο κ. Μητσοτάκης είπε ότι με μια δόση έχουν εμβολιαστεί πάνω από 6,5 εκατομμύρια συμπολίτες μας και είναι ένα ποσοστό που αν συγκριθεί με τις προθέσεις που εξέφραζαν οι πολίτες σε δημοσκοπήσεις είναι μεγαλύτερο.   «Η Πολιτεία ίσως με λάθη αλλά συνέπεια επιτέλεσε το καθήκον της εδώ και 2 χρόνια. Εσείς υπηρετήσατε πραγματικά το δικό σας; Προσπερνώ την πρώτη φάση της πανδημίας όταν πήραμε την απόφαση να κλείσουμε την χώρα και στελέχη σας ζητούσαν να γίνει ακόμα και το καρναβάλι της Πάτρας. Κάθε φορά που άνοιγαν τα σχολεία εσείς ζητούσατε να κλείσουν και όταν έκλειναν ζητούσατε να ανοίξουν».   Και κάνοντας αναφορά στα εμβόλια και ασκώντας κριτική στην στάση του ΣΥΡΙΖΑ είπε: «στην αρχή μας λέγατε ότι δεν υπάρχουν εμβόλια, το Νοέμβριο του περασμένου έτους και μετά μας λέγατε ότι ξεστοκάρονται υπονοώντας ότι κάποια είναι πιο αποτελεσματικά από άλλα. Να αφήσω στην άκρη αυτά που λέγατε ότι μπορούν να αντικατασταθπούν εμβόλια Ρωσίας ή Κούβας και πως υπάρχει κάποιο μαγικό φάρμακο το οποίο εμείς δεν δίνουμε στους πολίτες. Μας ζητούσε να το συνταγογραφήσουμε ο κ. Πολάκης την ώρα που το CDC έλεγε ότι είναι για άλογα και μοσχάρια». «Ο κ. Πολάκης υπήρξε πρωτεργάτης του αντιεμβολιαστικού κινήματος. Και εμβολιάστηκε με το ζόρι όταν συνειδητοποίησε ότι δεν μπορούσε να ασκήσει τα καθήκοντά του ως γιατρός», τόνισε ο πρωθυπουργός.  «Επιτρέψατε, ανεχτήκατε, ενθαρρύνατε να υπάρχει μέσα στο κόμμα σας διγλωσσία για τον εμβολιασμό», πρόσθεσε. Και συνέχισε: «Όταν επιλέξαμε το μέτρο του υποχρεωτικού εμβολιασμού μας είπατε να το κάνουμε αλλά όχι με αυτό τον τρόπο. Ένα πράγμα που κάναμε σε αυτούς τους 22 μήνες δεν μας είπατε ότι είναι καλό. Λοιδορήσατε το freedom pass και αυτό ήταν που αύξησε τα ποσοστά εμβολιασμού στους νέους από το 15% στο 60%. Για ποιο αρραγές μέτωπο μιλάμε όταν το κάθε ναι της κυβέρνησης ακολουθούσε ένα όχι της αντιπολίτευσης. Λέγατε ότι θα κάνετε μια καμπάνια υπέρ του εμβολιασμού και όλα αυτά ήταν λόγια. σε κάθε ευκαιρία υπονομεύατε την μεγάλη εθνική προσπάθεια». Αναφέρθηκε στις περιοχές με χαμηλή εμβολιαστική κάλυψη και επανέλαβε ότι η βόρεια Ελλάδα είναι πρωταγωνίστρια στην χαμηλή εμβολιαστική κάλυψη.  Κλείνοντας ο πρωθυπουργός διάβασε μια ανάρτηση ενός γιατρού που δίνει μάχη στα δημόσια νοσοκομεία και απαντά με τον καλύτερο τρόπο στην προσπάθεια να επενδύσετε πολιτικά πάνω στην πανδημία.  Ρώτησε πριν διαβάσει την ανάρτηση αν έκανε καλά που έκανε καμπάνια η κυβέρνηση υπέρ του εμβολιασμού και τι θα έκανε ο ΣΥΡΙΖΑ αν ήταν κυβέρνηση.  Για το αν η κυβέρνηση έχει σφυρίξει την λήξη της πανδημίας ρώτησε τον κ. Τσίπρα πότε είδε τελευταία φορά δελτίο ειδήσεων. Από που προκύπτει ότι η κυβέρνηση έχει εξαγοράσει τα ΜΜΕ για να εξασφαλίσει την σιωπή τους; Θα περίμενα σήμερα από εσάς λίγη περισσότερη συγκρότηση και κατάθεση προτάσεων για να διαψεύσετε εκείνους που σας κατηγορούν ότι σε κάθε δυσκολία εσείς βλέπετε μια ευκαιρία. Για την Αριστερά η κανονικότητα ποτέ δεν ήταν ευκαιρία, είπε η κα Αχτσιόγλου, είπε ολοκληρώνοντας ο πρωθυπουργός.  Δείτε την ομιλία του πρωθυπουργού  Μίλησε ο κ. Μητσοτάκης για συγκρότηση όταν έκανε την πιο ασυνάρτηση και ασυγκρότητη ομιλία από τότε που τον θυμάμαι στην θέση του πρωθυπουργού, είπε ξεκινώντας την δευτερολογία του ο Αλέξης Τσίπρας. «Από την πρώτη στιγμή στηρίξαμε τα μέτρα», είπε ο κ. Τσίπρας «και ζητήσαμε μέχρι και σύσκεψη πολιτικών αρχηγών και είπατε όχι σε όλα. Σε ποια χώρα ζείτε κ. Μητσοτάκη;» Ρώτησε μάλιστα τον πρωθυπουργό αν έχουν εμβολιαστεί όλοι οι βουλευτές του. Ζήτησε απολογισμό του τι πέτυχε η καμπάνια και χαρακτήρισε τον πρωθυπουργό αδιόρθωτο. Είπε ακόμα ότι ο πρωθυπουργός είχε απαξιωτικό ύφος και τον κατηγόρησε ότι δεν έχει στοιχεία προσθέτοντας ότι ο πρωθυπουργός πιάνεται αδιάβαστος. «Είστε αδαής και αλαζόνας, έρχεστε εδώ και μας κουνάτε το δάχτυλο», είπε σε μια έκρηξη ο κ. Τσίπρας και στην συνέχεια ζήτησε να σβηστούν από τα πρακτικά οι χαρακτηρισμοί.  Ρώτησε αν υπάρχει σχέδιο για να αυξηθούν οι εμβολιασμοί και γιατί στην βόρεια Ελλάδα είναι μεγαλύτερο το πρόβλημα. Τόνισε ακόμα ότι η μεγάλη αγωνία της κυβέρνησης είναι να παρουσιάσει τον ΣΥΡΙΖΑ ότι πρεσβεύει πως το εμβόλιο δεν είναι το μόνο μας όπλο. «Καλλιεργείτε ένα κλίμα ότι οι εμβολιασμένοι είναι ασφαλείς. Δεν μιλάτε με τον κ. Μπουρλά να σας πει για το Ισραήλ;», είπε ακόμα.  Για το θέμα της καμπάνιας, ο κ. Τσίπρας είπε «εσείς δεν κάνατε καμπάνια αλλά βρήκατε μια ευκαιρία για να φτιάξετε ένα καθεστώς στην ενημέρωση. Για να χτίσετε το καθεστώς σας. Αξιοποιήσατε την πανδημία ως μια ευκαιρία για να έχετε τον απόλυτο έλεγχο στην πολιτική ζωή της χώρας. Ο κ. Κουρτς ήταν ένα μαθητούδι δίπλα σας».  Ρώτησε τον πρωθυπουργό ακόμα: «Δώσατε πάνω από 40 εκατομμύρια ευρώ για την πανδημία και ζητήσατε από τους πολίτες να εμβολιαστούν και είμαστε στην τελευταία θέση στους εμβολιασμούς. Χρηματοδοτήσατε τους ψεκασμένους να βγαίνουν σε κανάλια της περιφέρειας να διασπείρουν ψεύτικες ειδήσεις και να λένε ανοησίες. Γίνεται προκαταρκτική εξέταση και εσείς μέσω της λίστας Πέτσα που είναι λίστα Μητσοτάκη χρηματοδοτούσατε μέσα που είχαν στο πρόγραμμά τους ψεκασμένους. Με τι κριτήρια δώσατε 20.000 στο ΒΕΡΓΙΝΑTV; Εκεί λένε ότι Σόρος και Γκέιτς χρησιμοποιούν τον κορονοϊό. Με τι κριτήρια χρηματοδοτήσατε κανάλια στην περιφέρεια που είναι κατά της χρήσης μάσκας και εμβολιασμού. Γιατί δώσατε 16.000 ευρώ σε κανάλι της Θράκης που έλεγε ότι στόχος της πανδημίας είναι να σκοτωθούν χιλιάδες παιδιά για να παραχθεί ανδρενόχωμα. Χρηματοδοτείτε τους ψεκασμένους και έρχεστε και λέτε μετά ότι φταίει η αντιπολίτευση». Ρώτησε για ακόμα μια φορά τον πρωθυπουργό γιατί άλλαξε η ηγεσία του υπουργείου Υγείας. Κατηγόρησε τον πρωθυπουργό ότι αντιμετωπίζει την πανδημία με ελαφρότητα και πολιτική σκοπιμότητα.  Δείτε την δευτερολογία του κ. Τσίπρα   Εξαιρετικά ανησυχητική χαρακτήρισε την πορεία της πανδημίας στη χώρα μας ο Αλέξης Τσίπρας. Kαταλόγισε στον πρωθυπουργό «παταγώδη αποτυχία στην αντιμετώπιση του κορονοϊού και απόκρυψη της αλήθειας». «Όσο περισσότερα αρνητικά ρεκόρ καταγράφει η χώρα σε κρούσματα και θανάτους, τόσο περισσότερο παύετε να συζητάτε γι’ αυτά», είπε χαρακτηριστικά και εξήγησε: «Από τον Αύγουστο και μετά η χώρα μας βρίσκεται στις χειρότερες θέσεις στην Ευρώπη σε θύματα ανά εκατομμύριο πληθυσμού. Κάθε εβδομάδα χάνουμε περίπου 300 ανθρώπους, δηλαδή ένα μικρό χωριό. Και εσείς συμπεριφέρεστε σα να μην υπάρχει πια ο κορονοϊός. Έχετε από μόνοι σας αποφασίσει τη λήξη της πανδημίας. Πέρυσι τέτοια εποχή, είχαμε συνολικά 400 περίπου απώλειες. Και κάθε τρείς και λίγο – και σωστά – ενημερώνατε τη Βουλή για τη πορεία και την εξέλιξη της πανδημίας. Σήμερα έχουμε πάνω από 15.000 απώλειες». Τα πράγματα είναι – και πάλι – πολύ δύσκολα, ανέφερε ο κ. Τσίπρας και κατηγόρησε την κυβέρνηση ότι παρά την πανδημία άφησε υποστελεχωμένα τα νοσοκομεία και «απέτυχε και στον στόχο για δημιουργία τείχους ανοσίας από τον καθολικό εμβολιασμό». Παραθέτοντας τα συγκριτικά στοιχεία υποστήριξε: «Η Ελλάδα βρίσκεται μακράν τελευταία ανάμεσα στις χώρες του ευρωπαϊκού νότου (Πορτογαλία, Ισπανία, Ιταλία, Κύπρος και Μάλτα) σε εμβολιαστική κάλυψη. Αλλά και πίσω ακόμα και από χώρες της ανατολικής Ευρώπης, έχοντας εμβολιάσει πλήρως κάτω από το 60% του συνολικού πληθυσμού. Στην ευρωπαϊκή κατάταξη βρίσκεται στην 20η θέση. Συμπυκνώνοντας κατηγόρησε την κυβέρνηση ότι «από τη πρώτη στιγμή κινηθήκατε με όρους επικοινωνίας και πολιτικής σκοπιμότητας». Επανέλαβε πολλές φορές την λέξη αποτυχία για την κυβέρνηση και έκανε ειδική αναφορά στα ΜΜΕ λέγοντας χαρακτηριστικά: «αφού μπουκώσατε με χρήμα τα ΜΜΕ πιστέψατε ότι κανείς δεν θα καταλάβει την αποτυχία σας». Ο πρόεδρος του ΣΥΡΙΖΑ είπε ακόμα ότι «την μεγαλύτερη παραδοχή της παταγώδους αποτυχίας σας την κάνατε οι ίδιοι αφού ξηλώσατε την dream team της συμφοράς», και αναφέρθηκε στην παραίτηση Αρκουμανέα από τον ΕΟΔΥ, την τοποθέτηση του Νίκου Χαρδαλιά σε άλλο υπουργείο και του Βασίλη Κικίλια στο υπουργείο Τουρισμού. Αναφερόμενος δε στην τοποθέτηση του Θάνου Πλεύρη στο υπουργείο Υγείας είπε ότι είναι πρωτοφανές να τοποθετείται υπουργός Υγείας ένας δικηγόρος και υπουργός Δικαιοσύνης ένας γιατρός.  Ειδικά αναφερόμενος στον Θάνο Πλεύρη είπε: «Τον βάλατε εκεί γιατί είναι ακροδεξιός και κλείνετε το μάτι στους αντιεμβολιαστές». «Σας καλώ να συνέλθετε και να λάβετε μέτρα τώρα πριν χαθούν και άλλες ανθρώπινες ζωές», είπε κλείνοντας την τοποθέτησή του ο κ. Τσίπρας.     "
newsit.gr,https://www.newsit.gr/kosmos/italia-200-000-anthropoi-se-sygkentrosi-kata-tou-fasismou-sti-romi/3387311/,Κοσμος,Ιταλία: 200.000 άνθρωποι σε συγκέντρωση κατά του φασισμού στη Ρώμη,2021-10-16T23:11:00+03:00,,"NewsIT Κοσμος Ιταλια: 200.000 ανθρωποι σε συγκεντρωση κατα του φασισμου στη Ρωμη Διακόσιες χιλιάδες πολίτες συμμετείχαν σήμερα στην Ρώμη στην κινητοποίηση των τριών μεγαλύτερων ιταλικών συνδικάτων, Cgil, Cisl και Uil, σύμφωνα με τα στοιχεία των οργανωτών. Το κύριο αίτημα, που ακούστηκε από την εξέδρα της πλατείας Σαν Τζοβάνι, ήταν η άμεση διάλυση όλων των κομμάτων και οργανώσεων που συνδέονται, άμεσα ή έμμεσα, με τον φασισμό.  Μεταξύ των άλλων, στην σημερινή κινητοποίηση συμμετείχαν ο γραμματέας του κεντροαριστερού Δημοκρατικού Κόμματος Ενρίκο Λέτα, ο Τζουζέπε Κόντε, πρώην πρωθυπουργός και επικεφαλής του κινήματος Πέντε Αστέρων και ο Ιταλός υπουργός εξωτερικών Λουίτζι Ντι Μάιο. «Λέμε όχι στους φασισμούς, ναι στην εργασία, στην ασφάλεια και στα δικαιώματα», τόνισαν οι επικεφαλής των ιταλικών συνδικάτων.  «Μιλάμε για μια κινητοποίηση που όχι μόνον δεν είναι μεροληπτική, αλλά η οποία υπερασπίζει τα δικαιώματα όλων των κατοίκων της χώρας», πρόσθεσε ο Μαουρίτσιο Λαντίνι, γραμματέας του μεγαλύτερου συνδικάτου της χώρας, Cgil. Πρόκειται για τη συνδικαλιστική οργάνωση στα γραφεία της οποίας, πριν μια εβδομάδα, εισήλθαν και προκάλεσαν σημαντικές καταστροφές, νεοφασιστικά στοιχεία και αντιεμβολιαστές. Σήμερα, χάρη και στα αυξημένα μέτρα ασφαλείας, δεν καταγράφηκε καμία πρόκληση κατά των διαδηλωτών, από μέρους ακροδεξιών οργανώσεων. Αίσθηση, τέλος, προκάλεσε η δήλωση του γραμματέα της Λέγκα, Ματέο Σαλβίνι ο οποίος, κληθείς να σχολιάσει το αποτέλεσμα της κινητοποίησης της Ρώμης, δήλωσε ότι «ευτυχώς, πλέον δεν υπάρχουν φασίστες» και ότι «για την Ευρώπη, ο μόνος, πραγματικός κίνδυνος είναι η ισλαμική τρομοκρατία».  "
newsit.gr,https://www.newsit.gr/kosmos/koronoios-apeiles-kai-epitheseis-se-epistimones-pou-milisan-gia-tin-pandimia-kai-ta-emvolia/3384729/,Κοσμος,Κορονοϊός: Απειλές και επιθέσεις σε επιστήμονες που μίλησαν για την πανδημία και τα εμβόλια,2021-10-13T19:28:39+03:00,,"NewsIT Κοσμος Κορονοιος: Απειλες και επιθεσεις σε επιστημονες που μιλησαν για την πανδημια και τα εμβολια Αποκαλυπτική είναι η έρευνα του επιστημονικού περιοδικού “Nature”, καθώς αναφέρει ότι ένα σημαντικό ποσοστό επιστημόνων – πάνω από ένας στους τρεις – που μίλησαν συχνά ή σχολίασαν στα μέσα ενημέρωσης και στα μέσα κοινωνικής δικτύωσης σχετικά με την πανδημία Covid-19, τον κορονοϊό και τα εμβόλια, στη συνέχεια δέχτηκαν σοβαρές απειλές εναντίον τους. Στα σχετικά ερωτήματα απάντησαν 321 επιστήμονες από διάφορες χώρες (Αυστραλία, Βρετανία, Γερμανία, Καναδά, Βραζιλία, Νέα Ζηλανδία, Ταϊβάν κ.α.), από τους οποίους το 15% ανέφεραν ότι κάποια στιγμή οι ίδιοι ή και η οικογένεια τους δέχτηκαν απειλές κατά της ζωής τους, ενώ ένα άλλο 22% δέχτηκαν απειλές σωματικής ή σεξουαλικής βίας, μερικές φορές ακόμη και μέσω τηλεφωνημάτων στο σπίτι τους, ενώ άλλες μέσω ηλεκτρονικού ταχυδρομείου ή online σχολίων και αναρτήσεων.  Ίσως η πιο γνωστή είναι η περίπτωση του επικεφαλής συμβούλου για την πανδημία στις ΗΠΑ δρ ‘Αντονι Φάουτσι, ο οποίος αναγκάστηκε να συνοδεύεται από σωματοφύλακες από ένα σημείο και μετά, ύστερα από απανωτές απειλές θανάτου εναντίον του ίδιου και της οικογένειας του. Στη Γερμανία, η πιο γνωστή επιστημονική φωνή” για τον κορονοϊό, ο ιολόγος Κρίστιαν Ντρόστεν, έλαβε ένα απειλητικό δέμα με ένα φιαλίδιο υγρού που περιείχε την ένδειξη “θετικό” κι ένα σημείωμα που τον καλούσε να το πιει. Στο Βέλγιο ο ιολόγος Μαρκ Βαν Ρανστ και η οικογένεια του μεταφέρθηκαν από την αστυνομία σε κρησφύγετο, όταν ένας ελεύθερος σκοπευτής βγήκε στο “κυνήγι” ιολόγων. Πάνω από το 25% των επιστημόνων ανέφεραν ότι “πάντα” ή “συνήθως” γίνονταν αποδέκτες σχολίων στο διαδίκτυο από “τρολ”, με προσωπικές επιθέσεις εναντίον τους για όσα έλεγαν δημοσίως σχετικά με την Covid-19. Μερικές φορές οι εργοδότες των επιστημόνων έγιναν δέκτες παραπόνων εναντίον τους ή η διεύθυνση του σπιτιού τους αποκαλύφθηκε σκοπίμως στο διαδίκτυο. Τουλάχιστον έξι επιστήμονες δέχτηκαν πραγματικές σωματικές επιθέσεις, ενώ μερικοί μπλέχτηκαν κατηγορούμενοι σε δικαστικές διαμάχες μετά από προσχηματικές καταγγελίες, κυρίως από αντιεμβολιαστές και ακτιβιστές κατά των “λοκντάουν”.  Σχεδόν το 60% των επιστημόνων είχαν δεχτεί επιθέσεις κατά της αξιοπιστίας τους. Πάνω από το 40% δήλωσαν ότι ένιωθαν συναισθηματικό ή ψυχολογικό στρες εξαιτίας αυτής της κατάστασης, ενώ ένα 30% ότι η φήμη τους είχε τρωθεί. Όσο πιο συχνά είχαν πέσει θύματα τέτοιων online λεκτικών επιθέσεων, τόσο πιθανότερο ήταν οι επιστήμονες να έχουν πια μειωμένη διάθεση να μιλάνε στα μέσα ενημέρωσης ή στα social media σχετικά με τον κορονοϊό, τα εμβόλια κλπ. Κάτι ανησυχητικό δεδομένης της ήδη εκτεταμένης ψευδο-επιστημονικής παραπληροφόρησης για τον κορονοϊό και τα εμβόλια. Σε μια τέτοια συγκυρία, σύμφωνα με τους ερευνητές, δεν υπάρχει πολυτέλεια για απώλειες στο “μέτωπο” της επιστημονικά έγκυρης πληροφόρησης. Ορισμένοι άλλοι επιστήμονες που δεν είχαν δεχτεί απειλές, ήσαν παρόλα αυτά πλέον διστακτικοί ή απρόθυμοι να μιλήσουν για ορισμένα θέματα σχετικά με τον κορονοϊό, επειδή είχαν δει τις απειλές σε άλλους επιστήμονες. Αρκετοί ερευνητές τόνισαν την ανάγκη το όλο πρόβλημα να συζητηθεί πιο ανοικτά από τις αρχές και την κοινωνία. Όπως είπε ένας, “πιστεύω ότι οι εθνικές κυβερνήσεις, οι φορείς χρηματοδότησης της έρευνας και οι επιστημονικές εταιρείες δεν έχουν κάνει αρκετά για να υπερασπίσουν δημοσίως τους επιστήμονες”. Όπως δείχνει η ιστορική εμπειρία και επιβεβαιώνει η τρέχουσα πανδημία, όσο πιο επιφανής και προβεβλημένος είναι ένας επιστήμονας, ανεξαρτήτως φύλου, τόσες περισσότερες επιθέσεις (ή σκέτη “λάσπη”) δέχεται. Μερικοί ανέφεραν ότι έμαθαν πια να αγνοούν ή να αντιμετωπίζουν τις εναντίον τους επιθέσεις ως δυσάρεστη αλλά αναμενόμενη “παρενέργεια” της σωστής ενημέρωσης του κοινού. Κάποιοι διέγραψαν τους λογαριασμούς τους στα μέσα κοινωνικής δικτύωσης ή έβαλαν φίλτρα και “μπλοκ” στα e-mail τους. Το 85% των επιστημόνων ανέφεραν πάντως ότι οι εμπειρίες τους με τα μέσα ενημέρωσης στη διάρκεια της πανδημίας ήσαν “πάντα” ή “κυρίως” θετικές, ακόμη κι αν στη συνέχεια το τίμημα της δημόσιας έκθεσης τους ήταν οι επιθέσεις από κάποιους. Το 84% ανέφεραν ότι μπόρεσαν να “περάσουν” τα μηνύματα τους στο κοινό.    "
newsit.gr,https://www.newsit.gr/kosmos/italia-kai-proin-melos-neofasistikis-tromokratikis-organosis-synelifthi-gia-tis-sygkrouseis-stin-romi/3382485/,Κοσμος,Ιταλία: Και πρώην μέλος νεοφασιστικής τρομοκρατικής οργάνωσης συνελήφθη για τις συγκρούσεις στην Ρώμη,2021-10-10T22:36:52+03:00,,"NewsIT Κοσμος Ιταλια: Και πρωην μελος νεοφασιστικης τρομοκρατικης οργανωσης συνεληφθη για τις συγκρουσεις στην Ρωμη Σύμφωνα με τα στοιχεία του ιταλικού υπουργείου Εσωτερικών, στις χθεσινές συγκρούσεις με μέλη νεοφασιστικών οργανώσεων και βίαιους αντιεμβολιαστές στην ιταλική πρωτεύουσα τραυματίσθηκαν 38 αστυνομικοί και καραμπινιέροι. Παράλληλα, έγιναν 12 συλλήψεις. Στους συλληφθέντες, σύμφωνα με την εφημερίδα La Stampa, συμπεριλαμβάνονται ο Λουίτζι Αρόνικα, πρώην μέλος της φασιστικής τρομοκρατικής οργάνωσης Nuclei Armati rivoluzionari (Ένοπλοι, επαναστατικοί πυρήνες) και οι Ρομπέρτο Φιόρε με τον Τζουλιάνο Καστελίνο. Πρόκειται, αντίστοιχα, για τον ιδρυτή και τον επικεφαλής στην περιοχή της Ρώμης του νεοφασιστικού, εξωκοινοβουλευτικού κόμματος Forza Nuova (Νέα Δύναμη).   Παράλληλα, η αστυνομία προχώρησε στην εξακρίβωση στοιχείων 600 ατόμων. Σήμερα, δε, η Νέα Δύναμη χρησιμοποίησε και πάλι άκρως απειλητικούς τόνους: μέσω διαδικτύου έκανε γνωστό ότι «ο λαός αποφάσισε να ανεβάσει το επίπεδο της αντιπαράθεσης». Ο Ιταλός πρωθυπουργός Μάριο Ντράγκι και η κυβέρνησή του, πάντως, κατέστησαν σαφές ότι το «πράσινο πάσο εμβολιασμένου» πρόκειται να μπει κανονικά σε ισχύ από την ερχόμενη Παρασκευή, 15 Οκτωβρίου.  Τις ερχόμενες ημέρες αναμένεται να αυξηθεί σημαντικά η φύλαξη «ευαίσθητων στόχων», οι οποίοι μπορεί να είναι υπουργεία, γραφεία πολιτικών κομμάτων και συνδικάτων, αλλά και ιδιωτικές κατοικίες δημοσίων προσώπων, για να αποφευχθεί κάθε είδος βίαιης επίθεσης ή σύγκρουσης. Το δε ιταλικό κεντροαριστερό Δημοκρατικό Κόμμα ανακοίνωσε ότι αναλαμβάνει πρωτοβουλία, με συλλογή υπογραφών, για την οριστική διάλυση κάθε είδους οργάνωσης (κομματικής ή άλλους είδους), η οποία σχετίζεται με την φασιστική ιδεολογία. Υπενθυμίζεται, τέλος, ότι η ύπαρξη πολιτικών δυνάμεων που να εμπνέονται από τον φασισμό απαγορεύεται ήδη από το ίδιο το ιταλικό Σύνταγμα.  "
newsit.gr,https://www.newsit.gr/kosmos/diadilosi-antiemvoliaston-se-sxoleio-stis-ipa-apokalousan-viastes-goneis-pou-forousan-maska-sta-paidia-tous/3382250/,Κοσμος,Διαδήλωση αντιεμβολιαστών σε σχολείο στις ΗΠΑ – Αποκαλούσαν «βιαστές» γονείς που φορούσαν μάσκα στα παιδιά τους,2021-10-10T16:00:20+03:00,,"NewsIT Κοσμος Διαδηλωση αντιεμβολιαστων σε σχολειο στις ΗΠΑ – Αποκαλουσαν «βιαστες» γονεις που φορουσαν μασκα στα παιδια τους Ένταση επικράτησε το πρωί της περασμένης Τετάρτης (6/10) έξω από δημοτικό σχολείο στην Καλιφόρνια των ΗΠΑ και συγκεκριμένα στο Μπέβερλι Χιλς, καθώς αντιεμβολιαστές διαδηλωτές φώναζαν σε γονείς που συνόδευαν τα παιδιά τους και τηρούσαν τα μέτρα προστασίας για τον κορονοϊό.  Οι αντιεμβολιαστές διαδηλωτές έφτασαν μάλιστα στο σημείο να αποκαλούν ακόμα και «βιαστές» τους γονείς που είχαν φορέσει στα παιδιά τους μάσκα για τον κορονοϊό. Από την πλευρά τους, τα παιδιά – όπως μπορείτε να δείτε και στο παρακάτω βίντεο – έμοιαζαν τρομοκρατημένα από την κατάσταση που επικρατούσε έξω από το σχολείο τους. Μάλιστα, κάποια παιδάκια έκλειναν και τα αυτιά τους…  Σε βίντεο που μετέδωσε το CNN, μία διαδηλώτρια φώναζε σε μητέρα που απλά πήγαινε το παιδί της στο σχολείο κρατώντας το από το χέρι. «Θα τραυματιστεί αν του βάλετε τη μάσκα και δεν τον αφήσετε να αναπνεύσει», με την μητέρα να απαντά: «Αυτή είναι η επιλογή μου, Καλύτερα να σεβαστείτε την επιλογή μου» την ώρα που ο γιος της κάλυπτε τα αυτιά του. Στα ίδια πλάνα ένας διαδηλωτής ακούγεται να φωνάζει: «Η μάσκα είναι κακοποίηση παιδιών», ενώ ένας άλλος: «πρέπει να επιλέγετε τι μπαίνει στο πρόσωπο και στο σώμα των παιδιών σας. Αυτό είναι βιασμός, είναι βιασμός».    "
newsit.gr,https://www.newsit.gr/kosmos/italia-dexthikame-fasistiki-epithesi-xaos-sta-epeisodia-me-antiemvoliastes/3381930/,Κοσμος,Ιταλία: «Δεχθήκαμε φασιστική επίθεση» – Χάος στα επεισόδια με αντιεμβολιαστές,2021-10-09T23:11:45+03:00,,"NewsIT Κοσμος Ιταλια: «Δεχθηκαμε φασιστικη επιθεση» – Χαος στα επεισοδια με αντιεμβολιαστες Ένταση και συγκρούσεις σημειώθηκαν το απόγευμα στην Ρώμη, στο τέλος της κινητοποίησης αντιεμβολιαστών που οργανώθηκε στην κεντρική πλατεία του Λαού. Η αστυνομία προχώρησε επανειλημμένα σε ρίψεις νερού κατά διαδηλωτών που βρίσκονταν κοντά στο κυβερνητικό μέγαρο Παλάτσο Κίτζι.   Ένταση σημειώθηκε και κοντά στην κεντρική Βια Βένετο. Ένα μέρος από τους συμμετέχοντες στην κινητοποίηση ήθελε να πραγματοποιήσει πορεία διαμαρτυρίας στο κέντρο της Αιώνιας Πόλης. Στην σημερινή διαδήλωση, με περίπου 10.000 άτομα, κύριο ρόλο είχαν στοιχεία της ακροδεξιάς, νεοφασιστικής οργάνωσης Φόρτσα Νουόβα, Νέα Δύναμη.  Παράλληλα, ομάδα διαδηλωτών μπήκε και στα κεντρικά γραφεία του μεγαλύτερου συνδικάτου της χώρας, Cgil. Προκάλεσαν καταστροφές και φώναξαν συνθήματα κατά του γραμματέα του συνδικάτου, Μαουρίτσιο Λαντίνι. Θεωρούν ότι πρέπει να «απολογηθεί», επειδή συμφώνησε με την εφαρμογή του πράσινου πάσου εμβολιασμένου, από τις 15 Οκτωβρίου. «Δεχθήκαμε μια φασιστική επίθεση αντιεμβολιαστών. Αντιστεκόμαστε στην επίθεση αυτή κατά της δημοκρατίας και όλων των εργαζομένων», δήλωσε ο Λαντίνι. Click4More: Κορονοϊός – Ιταλία: Επεισόδια και ξύλο σε διαδήλωση αντιεμβολιαστών στη Ρώμη «Κανείς δεν μπορεί να ελπίζει ότι η χώρα μας θα γυρίσει πίσω, στην εικοσαετία του φασιστικού καθεστώτος», πρόσθεσε ο Ιταλός συνδικαλιστής. Την επίθεση κατά του ιταλικού συνδικάτου Cgil καταδίκασε απερίφραστα και ο Ιταλός πρωθυπουργός Μάριο Ντράγκι, ο οποίος τόνισε: «Οι συνδικαλιστικές οργανώσεις στηρίζουν με καθοριστικό τρόπο την δημοκρατία και τα δικαιώματα των εργαζομένων. Δεν μπορεί να γίνει δεκτός κανένας εκφοβισμός σε βάρος τους. Πρέπει να τους απορρίψουμε με απόλυτη αποφασιστικότητα».  "
newsit.gr,https://www.newsit.gr/kosmos/koronoios-O-tzo-mpainten-tin-patise-apo-antiemvoliastes-sto-Tik-Tok/3381871/,Κοσμος,Κορονοϊός: O Τζο Μπάιντεν την «πάτησε» από αντιεμβολιαστές στο Tik Tok,2021-10-09T20:34:19+03:00,,"NewsIT Κοσμος Κορονοιος: O Τζο Μπαιντεν την «πατησε» απο αντιεμβολιαστες στο Tik Tok Το TikTok εδώ και καιρό έχει αναδειχθεί σε μεγάλο «νικητή» στη «μάχη» των social media και, όπως φαίνεται, αυτό έχει προσελκύσει και κόσμο που το χρησιμοποιεί για να διασπείρει ψευδείς ειδήσεις γύρω από την πανδημία του κορονοϊού. Το τελευταίο διάστημα λοιπόν κυκλοφορούν διάφορα ανυπόστατες θεωρίες για τον εμβολιασμό κατά της COVID-19. Στα δίχτυα των fake news του TikTok «πιάστηκε» μέχρι και ο Τζo Μπάιντεν, που εμφανίστηκε να παρουσιάζει το εμβόλιο κατά του κορονοϊού ως… μέτρο κατά των τυφώνων. «Εάν βρίσκεστε σε κάποια από τις πολιτείες που πλήττονται συχνά από τυφώνες, όπως η Φλόριντα και η περιοχή του Κόλπου του Μεξικού ή το Τέξας, ένα βασικό στοιχείο της προετοιμασίας είναι να εμβολιαστείτε άμεσα» φέρεται να αναφέρει.   Στην πραγματικότητα ο πρόεδρος των ΗΠΑ εξηγούσε ότι εφόσον οι κάτοικοι χρειαζόταν να μείνουν σε καταφύγια μαζί με πολλούς άλλους ανθρώπους, θα ήταν πιο ασφαλείς εάν έκαναν το εμβόλιο κατά του κορονοϊού εγκαίρως. «Αρνούμαι να με χαρακτηρίζουν στο εξής ως “ανεμβολίαστη”. Τώρα θέλω όλοι να με προσδιορίζουν ως “καθαρόαιμη”» αναφέρει μια κοπέλα σε ανάρτηση της στο Tik Tok. Και αυτό δεν είναι το μόνο περίεργο βίντεο που κυκλοφορεί στο δημοφιλές κοινωνικό δίκτυο… Σε άλλο βίντεο, ένας υπάλληλος αλυσίδας καταστημάτων πίτσας στις ΗΠΑ παρουσίασε τον εαυτό του ως τον ιδιοκτήτη και δήλωσε ότι απέλυσε όλους τους εμβολιασμένους υπαλλήλους, γεγονός φυσικά που δεν ίσχυε.   Αξίζει βέβαια να σημειωθεί ότι στο στο TikTok υπάρχουν και βίντεο που δείχνουν τις τραγικές συνέπειες που έχει η αποφυγή του εμβολιασμού. Πιστεύω πως ήταν λάθος. Δεν έπρεπε να περιμένω. Μην περιμένετε. Εμβολιαστείτε, ειδάλλως θα καταλήξετε στο νοσοκομείο όπως εγώ» ανέφερε μια νεαρή γυναίκα, η οποία δυστυχώς κατέληξε εννέα ημέρες μετά την ανάρτηση αυτού του βίντεο.    MEGA  "
newsit.gr,https://www.newsit.gr/topikes-eidhseis/koronoios-kriti-anemvoliastos-symvoulos-ekserragi-otan-tou-apagorepsan-tin-eisodo-sti-synedriasi/3379347/,Κοσμος,Κορονοϊός – Κρήτη: Ανεμβολίαστος σύμβουλος «εξερράγη» όταν του απαγόρεψαν την είσοδο στη συνεδρίαση,2021-10-06T13:01:27+03:00,,"NewsIT Τοπικα Νεα Κορονοιος – Κρητη: Ανεμβολιαστος συμβουλος «εξερραγη» οταν του απαγορεψαν την εισοδο στη συνεδριαση Ο… κακός χαμός έγινε στο Περιφερειακό Συμβούλιο Κρήτης με ανεμβολίαστο Περιφερειακό Σύμβουλο από τα Χανιά. Δεν του επιτράπηκε να λάβει μέρος στη διά ζώσης συνεδρίαση, καθώς δικαίωμα συμμετοχής είχαν μόνον οι εμβολιασμένοι Περιφερειακοί Σύμβουλοι. Τα όσα ακολούθησαν, σύμφωνα με πληροφορίες του zarpanews.gr, εντός και εκτός της αίθουσας του ξενοδοχείου όπου θα γινόταν η συνεδρίαση,  έλαβαν… κωμικοτραγικές διαστάσεις.  Ο ανεμβολίαστος Περιφερειακός σύμβουλος αντέδρασε έντονα, αλλά το προεδρείο επέμεινε στην… «κόκκινη κάρτα». Στο τέλος ο συγκεκριμένος σύμβουλος απομακρύνθηκε από την αίθουσα, ωστόσο, παρέμεινε στο… φουαγιέ του ξενοδοχείου καθ’ όλη τη διάρκεια της συνεδρίασης. Ο Χανιώτης περιφερειακός σύμβουλος, παρότι δεν είχε εμβολιαστεί, μετέβη στο Ηράκλειο για να συμμετάσχει στη συνεδρίαση, ενημερώνοντας μάλιστα το προεδρείο ότι έχει υποβληθεί σε rapid test, κάτι που δεν αποδείχθηκε αρκετό. Να σημειωθεί πάντως ότι ο ίδιος επέμενε πως δεν ανήκει στους αντιεμβολιαστές, αλλά η απόφασή του να μην εμβολιαστεί έχει να κάνει με λόγους υγείας.  "
newsit.gr,https://www.newsit.gr/ellada/larisa-i-agnosti-istoria-piso-apo-tin-apofasistikotita-tou-mitropoliti-ieronymou-gia-emvoliasmous/3377531/,Κοσμος,Λάρισα: Η άγνωστη ιστορία πίσω από την αποφασιστικότητα του Μητροπολίτη Ιερώνυμου για εμβολιασμούς,2021-10-04T10:00:37+03:00,,"NewsIT Ελλαδα Λαρισα: Η αγνωστη ιστορια πισω απο την αποφασιστικοτητα του Μητροπολιτη Ιερωνυμου για εμβολιασμους «Ανάξιος, ανάξιος» φώναζαν (λίγοι) αντιεμβολιαστές που συγκεντρώθηκαν το πρωί της Κυριακής (03.10.2021) έξω από τη Μητρόπολη Λάρισας στον Μητροπολίτη Ιερώνυμο. Η απάντησή του ήταν ένα πλατύ χαμόγελο και το μήνυμα ότι οι εμβολιασμοί, δεν θα σταματήσουν. Η εικόνα «παίζει» παντού τις τελευταίες ώρες, με τον Μητροπολίτη Λαρίσης και Τυρνάβου να δηλώνει αποφασισμένος να μην κάνει πίσω, παρά τα όσα έγιναν έξω από τον Μητροπολιτικό Ιερό Ναό Αγίου Αχιλλίου στη Λάρισα. Ο ιεράρχης παραμένει αταλάντευτος στην απόφασή του να υπερασπιστεί την ιδέα του εμβολιασμού και να βοηθήσει να αυξηθούν τα εμβολιαστικά ποσοστά στην περιοχή του, προστατεύοντας το ποίμνιό του από την πανδημία.  «Η μονάδα θα συνεχίσει το έργο της και θα προσπαθήσουμε να συντηρήσουμε το μήνυμα ζωής» υπογράμμισε ο κ. Ιερώνυμος. «Να νικήσουμε το φόβο, προσπαθούμε να πείσουμε…» σημείωσε.     Και ενώ όλοι μιλάνε για τα όσα έγιναν στη Λάρισα, μια άγνωστη ιστορία ρίχνει φως στην αποφασιστικότητα του Μητροπολίτη Λάρισας να μην σταματήσει για κανένα λόγο ο εμβολιασμός. Βαθιά συγκλονισμένος από τον άδικο θάνατο ολόκληρης ανεμβολίαστης οικογένειας που ξεκληρίστηκε πρόσφατα από τον κορονοϊό στη Λάρισα, ο Μητροπολίτης Ιερώνυμος έθεσε προσωπικό του στόχο να προστατεύσει το ποίμνιό του από την πανδημία. Στο πλευρό του συντάσσονται κορυφαίοι επιστήμονες, οι καθηγητές Θεόδωρος Βασιλακόπουλος και Χρήστος Χατζηχριστοδούλου. Όπως λένε στο  , ο κ. Ιερώνυμος αποτελεί «λαμπρό παράδειγμα Ιεράρχη, που θέλει το καλό των πιστών της Εκκλησίας». «Ο κ. Ιερώνυμος είναι ένα φωτεινό παράδειγμα ιεράρχη, ο οποίος ξεχωρίζει τα θεολογικά ζητήματα, από τα επιστημονικά ζητήματα και λειτουργεί με την αρχή ότι η Εκκλησία πρέπει να προστατεύει τους πιστούς», σχολιάζει στο  , ο καθηγητής Πνευμονολογίας, Θεόδωρος Βασιλακόπουλος. «Και δεν υπάρχει μεγαλύτερη προστασία αυτή την εποχή για τους πιστούς, από την προστασία από τον κορονοϊό. Άρα ο Ιεράρχης περνά σε όλη την κοινωνία το πολύ σωστό μήνυμα ότι ο εμβολιασμός, όχι μόνο δεν έρχεται σε αντίθεση με την χριστιανική θρησκεία, αλλά είναι κάτι που η χριστιανική θρησκεία πιστεύει, γιατί θέλει το καλό των ανθρώπων», αναφέρει.  Ο καθηγητής Υγιεινής και Επιδημιολογίας στο Πανεπιστήμιο της Θεσσαλίας, Χρήστος Χατζηχριστοδούλου, γνωρίζει προσωπικά τον κ. Ιερώνυμο. Όπως λέει, πρόκειται για «φωτεινή προσωπικότητα! Είναι ένας άνθρωπος που όταν αποφασίσει να κάνει κάτι, θα το κάνει. Και είναι δραστήριος, είναι μορφωμένος και πολύ διαβασμένος. Αυτά που λέει, τα λέει αφού ο ίδιος έχει πειστεί για το θέμα και αφού έψαξε το θέμα. Δεν έχει βασιστεί στη γνώμη τη δική μου ή οποιουδήποτε άλλου». Πίσω από την αποφασιστικότητα του Ιεράρχη, ωστόσο, όπως αποκαλύπτει στο   ο καθηγητής Χατζηχριστοδούλου, κρύβεται η προσωπική του οδύνη για τον πρόσφατο χαμό από τον κορονοϊό, μιας ολόκληρης οικογένειας στη Λάρισα. Ενός ηλικιωμένου ζευγαριού και του γιου τους 51 ετών, που κατέληξε λίγες ώρες μετά την κηδεία των γονιών του. Ήταν άνθρωποι της εκκλησίας, μέσα από ποίμνιό του και ήταν ανεμβολίαστοι για «θρησκευτικούς λόγους». «Τον επηρέασε πολύ ο θάνατος της οικογένειας. Αυτοί οι άνθρωποι ήταν κοντά στην εκκλησία, ήταν θρησκευόμενοι και ήταν ανεμβολίαστοι. Ανήκαν σ’ αυτούς, που βλέπουν αρνητικά το εμβόλιο για θρησκευτικούς λόγους. Και χάθηκε όλη η οικογένεια. Αυτό το γεγονός τον επηρέασε πάρα πολύ. Και θέλει πλέον να μη χάσει άλλα μέλη του ποίμνιού του. Και αυτό πραγματικά συγκλονίζει. Τους ήξερε καλά, γιατί η οικογένεια ήταν γνωστή στη Λάρισα, και τους εκτιμούσε. Και γι’ αυτόν τον λόγο, για ένα “αδειανό πουκάμισο” αυτοί οι άνθρωποι χάθηκαν. Θεωρώ ότι κι ο ίδιος ένοιωσε μια ευθύνη. Κατάλαβε ότι δεν αξίζει τον κόπο να χάνονται ζωές. Κι έτσι, αποφάσισε να κάνει κάτι γι’ αυτό», λέει ο καθηγητής στο  .  Αυτή η τραγική ιστορία ήταν η αφορμή να ξεκινήσει ο Μητροπολίτης τη μεγάλη εκστρατεία για τον εμβολιασμό των πιστών, μαζί με την 5η Υγειονομική Περιφέρεια, την Περιφέρεια Θεσσαλίας και τον Δήμο Λαρισαίων και με κινητά συνεργεία που θα πηγαίνουν πόρτα – πόρτα να εμβολιάζουν τους πολίτες. Ο Μητροπολίτης Ιερώνυμος είναι αγαπητός στους πολίτες, αλλά και στους φοιτητές στο Πανεπιστήμιο Θεσσαλίας. Είναι δίπλα τους, αρωγός σε κάθε δραστηριότητα που έχει σκοπό τη συμπαράσταση στον πάσχοντα συνάνθρωπο, λέει ο καθηγητής του Πανεπιστημίου της Θεσσαλίας, Χρήστος Χατζηχριστοδούλου «Τον γνωρίζω από την πρώτη ημέρα που ήρθε στη Μητρόπολη. Γιατί ξέρετε είχαμε ένα εκκλησάκι παλιό που ήταν εγκαταλελειμμένο και οι φοιτητές μόνοι τους είχαν οργανωθεί και πήγαν και το έφτιαξαν και έκαναν απόδειπνα, κλπ. Και ερχόταν και ο ίδιος ο Ιερώνυμος, γιατί είναι κοντά στα παιδιά. Μας βοήθησε πολύ, γιατί προ κορονοϊού κάναμε μια εξωτερική αποστολή του τμήματος με περίπου 20 φοιτητές στην Κένυα για 15 ημέρες και προσφέρουμε έργο εκεί. Και μας έχει βοηθήσει πολύ». Ο Χρήστος Χατζηχριστοδούλου δεν είναι πολύ αισιόδοξος για το αντιεμβολιαστικό κίνημα, καθώς, όπως λέει αποτελεί “δύσκολη υπόθεση”. «Δυστυχώς, είναι δύσκολη υπόθεση να αντιμετωπίσεις αυτό το κίνημα, θέλει επίπονη δουλειά και δουλειά μέσα από τα δίκτυα τα δικά τους. Και πραγματικά τον θαυμάζω τον Αρχιεπίσκοπο, τον κ. Ιερώνυμο. Τον σέβομαι, σέβομαι τη δουλειά που κάνει. Μακάρι να βοηθήσει να μπουν ορισμένα πράγματα στη θέση τους και να πειστεί κόσμος. Γιατί πραγματικά το να επιμένεις σε κάτι που μπορεί να μην έχει νόημα, θέλει πολύ κόπο και θέλει συνεχή αγώνα. Γιατί πραγματικά βγήκε μπροστά και πρέπει όλοι να βγούμε μπροστά και να τους δείξουμε, ότι τους αγαπάμε αυτούς τους ανθρώπους. Γιατί είναι συνάνθρωποί μας. Αν μπορούμε να τους πείσουμε, καλώς! Δεν πρέπει, όμως, ούτε να τους απορρίψουμε, ούτε να τους θεωρούμε “μαύρα πρόβατα. Θέλει λεπτό χειρισμό», σημειώνει. Σχολιάζοντας τις διαμαρτυρίες από την πλευρά κάποιων άλλων ιερωμένων και συγκεκριμένα των ιερέων του Ι.Ν του Αγίου Δημητρίου Θεσσαλονίκης, που εξέδωσαν μακροσκελή ανακοίνωση για να μην αναβληθούν οι εορτασμοί του Πολιούχου της συμπρωτεύουσας, ο καθηγητής Θόδωρος Βασιλακόπουλος υποστηρίζει πως θα πρέπει από μόνη της η Εκκλησία να αποτελεί το «καλό παράδειγμα». «Με αντικειμενικό σχολιασμό θα ήθελα να πω, πως προφανώς όταν κάθε κοινωνική ομάδα -είτε έχουσα μία ιδιαιτερότητα, είτε θέλει να διαμαρτυρηθεί για κάτι και κάνει καθημερινά διαδηλώσεις- το να απαγορευθούν οι θρησκευτικού χαρακτήρα εκδηλώσεις ακούγεται ελαφρώς άδικο. Όμως, πιστεύω ακράδαντα πως τόσο το επίσημο κράτος η συντεταγμένη πολιτεία, όσο και η Εκκλησία που έχει μια ιστορία σχεδόν 2.000 ετών, πρέπει να δίνουν το καλό παράδειγμα. Πρέπει να αποτελούν πρότυπα. Και τα πρότυπα σε μία πανδημία, όπως είναι η πανδημία που ζούμε τώρα, δεν οργανώνουν μαζικές εκδηλώσεις. Γιατί όσο και να προσέξουμε, σε μια μαζική εκδήλωση υπάρχει ο κίνδυνος της διασποράς του κορονοϊού. Άρα προφανώς δεν είναι θέμα “άδικης μεταχείρισης”, είναι θέμα “καλού παραδείγματος” που πρέπει να δείξει η εκκλησία στο ποίμνιό της», λέει. Ρεπορτάζ: Γιάννα Σουλάκη /      "
newsit.gr,https://www.newsit.gr/topikes-eidhseis/larisa-i-antidrasi-tou-maksimou-xarakopoulou-meta-tis-entones-apodokimasies-ston-mitropoliti/3377086/,Κοσμος,Λάρισα: Η αντίδραση του Μάξιμου Χαρακόπουλου μετά τις έντονες αποδοκιμασίες στον μητροπολίτη,2021-10-03T16:01:35+03:00,,"NewsIT Τοπικα Νεα Λαρισα: Η αντιδραση του Μαξιμου Χαρακοπουλου μετα τις εντονες αποδοκιμασιες στον μητροπολιτη  «Ο δεσπότης μας αποτελεί φωτεινό παράδειγμα για την Εκκλησία της Ελλάδος. Το εμβόλιο δεν είναι θεολογικό ζήτημα και, βεβαίως, ο ιεράρχης ως ποιμένας οφείλει να ενδιαφέρεται για τη ζωή του ποιμνίου του και σε αυτόν τον κόσμο. Όπως εύστοχα έχει πει ο Οικουμενικός μας Πατριάρχης Βαρθολομαίος “δεν κινδυνεύει η πίστη, αλλά οι πιστοί”». Τα παραπάνω δήλωσε ο γενικός γραμματέας της Διακοινοβουλευτικής Συνέλευσης της Ορθοδοξίας (ΔΣΟ), Μάξιμος Χαρακόπουλος, με αφορμή τους εμβολιασμούς κατά της Covid-19, που διενεργήθηκαν, ύστερα από προτροπή του μητροπολίτη Λαρίσης και Τυρνάβου Ιερωνύμου, στον αύλειο χώρο του μητροπολιτικού ναού του Αγίου Αχιλλίου.  Ο Θεσσαλός πολιτικός υπογράμμισε ότι «η πρωτοβουλία του μητροπολίτη μας είναι η πλέον εύστοχη απάντηση για τον τρόπο συμβίωσης της πίστης με την επιστήμη. Οφείλουμε όλοι να κατανοήσουμε ότι αυτά τα δύο δεν είναι μεταξύ τους αντίπαλα στοιχεία στη ζωή του ανθρώπου, αλλά απολύτως αλληλοσυμπληρούμενα. Εξάλλου, από τις απαρχές της ιστορίας η ανθρωπότητα μαθαίνοντας τους νόμους της φύσης επεδίωκε να αντιμετωπίζει τις ασθένειες. Click4more: Λάρισα: Ένταση με αντιεμβολιαστές να φωνάζουν «ανάξιος» στον μητροπολίτη και εκείνος να τους χαμογελάει Με την υπεύθυνη στάση όλων μας, τόσο απέναντι στους εαυτούς μας όσο και απέναντι στους συνανθρώπους μας, μπορούμε να βάλουμε ένα τέλος σε αυτήν τη δύσκολη δοκιμασία της πανδημίας που μας ταλανίζει σχεδόν επί μια διετία. Ας ευχηθούμε ότι σύντομα, με την βοήθεια του Θεού, θα καταφέρουμε να επαναφέρουμε την κανονικότητα στη ζωή μας».  "
newsit.gr,https://www.newsit.gr/topikes-eidhseis/larisa-entasi-me-antiemvoliastes-na-fonazoun-anaksios-ston-mitropoliti-kai-ekeinos-na-tous-xamogelaei/3376933/,Κοσμος,Λάρισα: Ένταση με αντιεμβολιαστές να φωνάζουν «ανάξιος» στον μητροπολίτη και εκείνος να τους χαμογελάει,2021-10-03T12:51:17+03:00,,"NewsIT Τοπικα Νεα Λαρισα: Ενταση με αντιεμβολιαστες να φωναζουν «αναξιος» στον μητροπολιτη και εκεινος να τους χαμογελαει Ο Μητροπολίτης Λάρισας Ιερώνυμος αντέδρασε και πάλι ψύχραιμα, με χιούμορ. Οι αντιεμβολιαστές άρχισαν να τον αποδοκιμάζουν για τους εμβολιασμούς έξω από εκκλησίες, αλλά εκείνος δεν έδειξε να πτοείται. Δείτε τις εικόνες από τη Λάρισα… Μικρή μερίδα αντιεμβολιαστών που διαμαρτύρονταν για την απόφαση της Μητρόπολης Λαρίσης να γίνουν εμβολιασμοί έξω από εκκλησίες, περίμενε έξω από τον Άγιο Αχίλλιο για να αποδοκιμάσουν τον Μητροπολίτη Ιερώνυμο. Μόλις βγήκε από την εκκλησία, άρχισαν να φωνάζουν «ανάξιος», με τον τελευταίο πάντως να τους αντιμετωπίζει με χαμόγελο και να τους χαιρετά!  «Εάν θα κάνεις το εμβόλιο ρωτάς το γιατρό σου» επεσήμανε ο Μητροπολίτης Λαρίσης και Τυρνάβου Ιερώνυμος μετά τη δοξολογία στον Άγιο Αχίλλιο και ευχαρίστησε όλους όσους ανταποκρίθηκαν στην πρόκληση για εμβολιασμό έξω από τον Μητροπολιτικό Ιερό Ναό Αγίου Αχιλλίου. Επίσης ευχαρίστησε και όσους διαμαρτυρήθηκαν κατά της δράσης εμβολιασμού. «Η μονάδα θα συνεχίσει το έργο της και θα προσπαθήσουμε να συντηρήσουμε το μήνυμα ζωής» υπογράμμισε ο κ. Ιερώνυμος. «Να νικήσουμε το φόβο και να συνεχίσουμε την προσπάθεια να πείσουμε» κατέληξε ο Μητροπολίτης Λαρίσης ο οποίος χαιρέτησε όσους διαμαρτυρήθηκαν κατά την αποχώρησή του, ενώ δήλωσε πως το γραφείο του είναι ανοιχτό σε όλους. Δείτε το βίντεο του larissanet.gr   Πριν από λίγες μέρες η Μητρόπολη Λάρισας είχε αντιδράσει και πάλι με χιούμορ στις αντιδράσεις αντιεμβολιαστών. Με μια ανακοίνωση τους είχε απαντήσει στα περί μασονείας που ανέφεραν, ενώ από το μενού δεν είχαν λείψει και τα σοκολατάκια (διαβάστε εδώ) Η Ιερά Μητρόπολη Λαρίσης και Τυρνάβου σε ανακοίνωσή της αναφέρει: «Η Iερά Μητρόπολη εκφράζει τις θερμές της ευχαριστίες στην 5η υγειονομική Περιφέρεια, την Περιφέρεια Θεσσαλίας και τον Δήμο Λαρισαίων για την υποδειγματική συνεργασία και την απόλυτη προσήλωσή τους στην επίτευξη τού σκοπού, που δεν είναι άλλος από την αποτροπή επιπλέον απωλειών συνανθρώπων μας από τον φονικό ιό Covid-19».   "
newsit.gr,https://www.newsit.gr/topikes-eidhseis/larisa-synexizontai-oi-emvoliasmoi-kata-tou-koronoiou-ekso-apo-tis-ekklisies/3376851/,Κοσμος,Λάρισα: Συνεχίζονται οι εμβολιασμοί κατά του κορονοϊού έξω από τις εκκλησίες,2021-10-03T10:33:33+03:00,,"NewsIT Τοπικα Νεα Λαρισα: Ενταση με αρνητες εξω απο εκκλησια που γινονταν εμβολιασμοι Σε πλήρη εξέλιξη βρίσκονται οι εμβολιασμοί κατά του κορονοϊού έξω από τις εκκλησίες της Λάρισα. Σήμερα οι εμβολιασμοί για τον κορονοϊό πραγματοποιούνται στον προαύλιο χώρο του Μητροπολιτικού Ναού του Αγίου Αχιλλίου στη Λάρισα, από την κινητή μονάδα εμβολιασμού της 5ης ΥΠΕ, με εμβόλιο της Pfizer. Ωστόσο, σύμφωνα με το onlarissa.gr, έξω από την εκκλησία Αγίου Αχιλλίου αντιεμβολιαστές άρχιζαν να φωνάζουν κατά της διαδικασίας του εμβολιασμού στη Λάρισα. Μάλιστα, μια μητέρα τριών παιδιών άρχισε να φωνάζει «αίσχος και ντροπή» κατά των εμβολιασμών και απειλούσε ότι θα «διώξει» όσους επιχειρήσουν να εμβολιαστούν.   Η Ιερά Μητρόπολη Λάρισας και Τυρνάβου για τους εμβολιασμούς κατά του κορονοϊού: «Η Ιερά Μητρόπολη εκφράζει τις θερμές της ευχαριστίες στην 5η υγειονομική Περιφέρεια, την Περιφέρεια Θεσσαλίας και τον Δήμο Λαρισαίων για την υποδειγματική συνεργασία και την απόλυτη προσήλωσή τους στην επίτευξη τού σκοπού, που δεν είναι άλλος από την αποτροπή επιπλέον απωλειών συνανθρώπων μας από τον φονικό ιό Covid-19».  "
newsit.gr,https://www.newsit.gr/ellada/koronoios-mia-xoufta-antiemvoliastes-ekleisan-to-kentro-tis-athinas/3376383/,Κοσμος,Κορονοϊός: Μια χούφτα αντιεμβολιαστές έκλεισαν το κέντρο της Αθήνας,2021-10-02T14:05:00+03:00,,"NewsIT Ελλαδα Κορονοιος: Μια χουφτα αντιεμβολιαστες εκλεισαν το κεντρο της Αθηνας Συγκέντρωση και πορεία διαμαρτυρίας κατά της υποχρεωτικότητας του εμβολιασμού πραγματοποίησαν το πρωί του Σαββάτου πολίτες στο Μοναστηράκι, οι οποίοι αντιδρούν στα μέτρα της κυβέρνησης για τον περιορισμό της πανδημίας του κορονοϊού και δη για τα πιστοποιητικά εμβολιασμού και νόσησης.  Οι συγκεντρωμένοι πραγματοποίησαν πορεία προς την πλατεία Βικτωρίας διαμαρτυρόμενοι για τον υποχρεωτικό εμβολιασμό, ενώ η κυκλοφορία σε αρκετούς δρόμους της πόλης έκλεισε προσωρινά.    Πληροφορίες του newsit.gr, αναφέρουν πως η παρουσία της αστυνομίας ήταν ισχυρή.     Στην οδό Αθηνάς έκλεισαν και τα δύο ρεύματα.    Ρεπορτάζ: Αναστασία Σταματοπούλου  "
newsit.gr,https://www.newsit.gr/ellada/marios-themistokleous-koronoios-30-000-atoma-exoun-kanei-triti-dosi-emvoliou-stoxos-na-ginei-mia-varia-gripi/3376261/,Κοσμος,Μάριος Θεμιστοκλέους – Κορονοϊός: 30.000 άτομα έχουν κάνει τρίτη δόση εμβολίου – Στόχος να γίνει μια «βαριά γρίπη»,2021-10-02T09:22:54+03:00,,"NewsIT Ελλαδα Μαριος Θεμιστοκλεους: 30.000 ατομα εχουν κανει τριτη δοση - Στοχος ο κορονοιος να γινει μια «βαρια γριπη»  «Απώτερος στόχος μας είναι να εξελιχθεί ο κορονοϊός ως μια “βαριά γρίπη” που δε θα επιβαρύνει το Εθνικό Σύστημα Υγείας και την κοινωνική μας ζωή» ανέφερε ο γενικός Γραμματέας Πρωτοβάθμιας Φροντίδας Υγείας και Συντονιστής του Εμβολιαστικού Σχεδίου «Ελευθερία», Μάριος Θεμιστοκλέους, σε συνέντευξή του στο Αθηναϊκό Πρακτορείο. Ο Μάριος Θεμιστοκλέους, εκτός από την πορεία του εμβολιασμού για τον κορονοϊό, αναφέρθηκε και στον επόμενο στόχο που είναι ένα νέο ψηφιοποιημένο σύστημα Υγείας με τη συμμετοχή και τη συνεργασία του δημοσίου και του ιδιωτικού τομέα, το οποίο θα παρέχει υπηρεσίες υψηλής ποιότητας: «Η ψηφιοποίηση, αποτελεί βασικό βραχίονα των νέων αλλαγών» και «η Επιχείρηση “Ελευθερία” μας δείχνει το δρόμο για την επόμενη ημέρα».  Ο κ. Θεμιστοκλέους σημείωσε πως στην Ελλάδα «Περισσότεροι από 6.440.000 συμπολίτες μας έχουν εμβολιαστεί με τουλάχιστον μια δόση, το 61% δηλαδή του γενικού πληθυσμού και το 70% του ενήλικου πληθυσμού» και συμπλήρωσε πως στόχος είναι να γίνει ο ιός μια «βαριά γρίπη». Ωστόσο, σημείωσε πως «δεν είναι ξεκάθαρο ποιος είναι με επιστημονικά δεδομένα, εάν δηλαδή πρέπει να φτάσουμε το 70%, το 75% ή το 80% εμβολιασμών, και μάλιστα φάνηκε ότι μπορεί να αλλάζει στην πορεία. Για παράδειγμα, λόγω της μετάλλαξης δέλτα οι επιστήμονες θεωρούν ότι πρέπει να αυξηθούν τα ποσοστά. Σύμφωνα με αυτά ο στόχος παραμένει να εμβολιαστούν όσοι περισσότεροι γίνεται και ειδικά στις μεγαλύτερες ηλικίες που είναι πιο ευπαθείς και ευάλωτοι στον ιό». Υπογράμμισε πως «Μέχρι στιγμής στους άνω των 50 ετών έχει εμβολιαστεί σχεδόν το 80%, δηλαδή 8 στους 10 συμπολίτες μας έχουν εμβολιαστεί».  Σχετικά με το ενδεχόμενο ενός νέου lockdown τόνισε πως «γίνεται κάθε προσπάθεια για να αποφύγουμε ένα γενικευμένο lock- down με τις πολύ σοβαρές συνέπειες του. Διανύοντας την τρίτη χρονιά της πανδημίας, δεν είμαστε πλέον απροστάτευτοι απέναντι στον ιό. Έχουμε στα χέρια μας το πιο δυνατό όπλο πρόληψης και προστασίας, το εμβόλιο. Ο εμβολιασμός είναι μονόδρομος». Σχετικά με τους αντιεμβολιαστές είπε: «Οι προεκτάσεις του φαινομένου των αντιεμβολιαστών είναι σαφώς ένα ανησυχητικό γεγονός και είναι αρκετά δύσκολο να το αντιμετωπίσουμε. Η πλειοψηφία της κοινωνίας μας όμως και το 60% των συμπολιτών μας που έχει ήδη εμβολιαστεί μας δίνει την απάντηση και στέλνει ξεκάθαρα το μήνυμα ότι ο εμβολιασμός είναι δώρο ζωής». Αναφέρθηκε και στην τρίτη δόση λέγοντας πως: «Βρισκόμαστε στην αρχή της διαδικασίας της τρίτης δόσης και ήδη 30.000 άτομα έχουν εμβολιαστεί», ενώ για τον εμβολιασμό των παιδιών σημείωσε: «Μέχρι στιγμής έχουν εμβολιαστεί 165.000 παιδιά 12-17 ετών, το 25% των ηλικιών αυτών. Τώρα σε σχέση με το πρόγραμμα συμμετοχής των ιδιωτών παιδιάτρων στο εμβολιαστικό πρόγραμμα έχουν ολοκληρωθεί όλα τα διαδικαστικά, έχουν πραγματοποιηθεί και οι απαραίτητες εκπαιδεύσεις και το μόνο που μένει είναι όσοι ιδιώτες παιδίατροι επιθυμούν να ενταχθούν στο πρόγραμμα να το δηλώσουν και να προχωρήσουν τις διαδικασίες».  Εκτίμησε πως «στο πρώτο δεκαήμερο του Οκτωβρίου θα έχουν ξεκινήσει οι πρώτοι εμβολιασμοί στα ιατρεία των παιδιάτρων». Για τους εικονικούς εμβολιασμούς ανέφερε: « εικονικοί εμβολιασμοί που έχουν πραγματοποιηθεί είναι σε πολύ συγκεκριμένες περιπτώσεις και είναι ελάχιστες μπροστά στο μέγεθος των εμβολιασμών. Χαρακτηριστικά η μεγαλύτερη περίπτωση που έχουμε αντιμετωπίσει με απόλυτη διαφάνεια και τηρώντας κάθε πρωτόκολλο για αυτές τις περιπτώσεις, είναι στο Κ.Υ Παλαμά. Οι έλεγχοι συνεχίζονται κανονικά και δεν υπάρχει η παραμικρή ανοχή σε τέτοιου είδους περιστατικά».  "
newsit.gr,https://www.newsit.gr/ellada/erxontai-ta-monoklonika-antisomata-poioi-astheneis-tha-kanoun-therapeia/3375588/,Κοσμος,Έρχονται τα μονοκλωνικά αντισώματα: Ποιοι ασθενείς θα κάνουν θεραπεία,2021-10-01T08:49:23+03:00,,"NewsIT Ελλαδα Ερχονται τα μονοκλωνικα αντισωματα: Ποιοι ασθενεις θα κανουν θεραπεια Οι κλινικές δοκιμές που έγιναν τον Αύγουστο απέδειξαν πως οι θεραπείες με μονοκλωνικά αντισώματα βοηθούν αποτελεσματικά τους ασθενείς με Covid-19. Έτσι, σύντομα τέτοιες θεραπείες θα λαμβάνουν και Έλληνες ασθενείς. Τροπολογία που ψηφίζεται σήμερα (01.10.2021) στη Βουλή θέτει το θεσμικό πλαίσιο για να χορηγούνται μονοκλωνικά αντισώματα ως θεραπεία κατά της Covid-19 και σε ασθενείς στην Ελλάδα.  Σημειώνεται ότι η χορήγηση των μονοκλωνικών αντισωμάτων προορίζεται για την πρόληψη της σοβαρής νόσησης σε ασθενείς με υποκείμενα νοσήματα ή μεγάλης ηλικίας. Οι λεπτομέρειες θα καθορίζονται από την επιστημονική γνώμη της Επιτροπής Φαρμάκων Ανθρώπινης Χρήσης της Ευρωπαϊκής Υπηρεσίας Φαρμάκων (ΕΜΑ). Η δαπάνη θα καλύπτεται από το Δημόσιο.  Υπενθυμίζεται, επίσης, ότι στις 22 Σεπτεμβρίου η Κομισιόν προχώρησε σε συμφωνία με τη φαρμακευτική εταιρεία Eli Lilly για την προμήθεια 220.000 αγωγών μονοκλωνικών αντισωμάτων, την οποία συνυπέγραψαν 18 κράτη – μέλη, μεταξύ των οποίων και η χώρα μας. Αυτό σημαίνει πως οι θεραπείες θα είναι εξαιρετικά περιορισμένες σε αριθμό. Μιλώντας στο  , o καθηγητής Πνευμονολογίας στη Β’ Πνευμονολογική Κλινική (ΕΚΠΑ) του “Αττικόν”, Στέλιος Λουκίδης, εξηγεί πως η τελευταία μελέτη που δημοσιεύθηκε χθες Πέμπτη (30.09.2021) στο New England Journal of Medicine, αποδεικνύει πως οι θεραπείες με μονοκλωνικά αντισώματα, παρέχουν υψηλή προστασία απέναντι στη λοίμωξη Covid-19, όταν δοθούν έγκαιρα στα πρώτα στάδια της νόσου. Για να λάβει τη θεραπεία ένας ασθενής απαιτείται -όπως λέει ο καθηγητής- να αντιμετωπίζει την πιθανότητα να αναπτύξει σοβαρή νόσο Covid-19. «Ένας άνθρωπος που νοσεί από κορονοϊό και που είναι 50 ετών και πάσχει από σακχαρώδη διαβήτη και υπέρταση. Αυτός ο άνθρωπος ανήκει στην ομάδα εκείνη, που λόγω των συννοσηροτήτων του, έχει ένα μεγαλύτερο κίνδυνο να κάνει σοβαρή νόσο, από έναν αντίστοιχο 50άρη που δεν έχει αυτά τα προβλήματα. Άρα αυτός ο ασθενής μπορεί δυνητικά να ωφεληθεί από τη χορήγηση μονοκλωνικών αντισωμάτων. Πρέπει, όμως, να λάβει γρήγορα τη θεραπεία, δηλαδή τα πρώτα δύο με τρία 24ωρα από την έναρξη των συμπτωμάτων. Αυτό θα του μειώσει κατά μεγάλο ποσοστό τον κίνδυνο της σοβαρής νόσησης και πολύ περισσότερο θα τον προστατεύσει από ανεπιθύμητες εκβάσεις, όπως είναι ο θάνατος. Αυτούς τους ασθενείς πρέπει να στοχεύσει κανείς», σημειώνει ο κ. Λουκίδης.  Η προμήθεια μόλις 220.000 θεραπειών μονοκλωνικών αντισωμάτων από την Ε.Ε. και η διανομή τους σε 18 χώρες, περιορίζει σημαντικά τον αριθμό των ασθενών που θα λάβουν αυτές τις ελπιδοφόρες θεραπείες. «Η περιορισμένη διάθεση απαιτεί σοβαρή στόχευση και η διαλογή θα είναι πάρα πολύ δύσκολη», λέει ο Στέλιος Λουκίδης. Και προσθέτει: «Επίσης, πρέπει να βρεθεί το μέρος που θα πρέπει να γίνεται αυτή η διαλογή ασθενών. Διότι άκουσα κάποια στιγμή σε μια σύσκεψη που ήμουν ότι θα γίνεται στα Τμήματα Επειγόντων Περιστατικών. Αυτό και μόνο που το ακούω, μου φαίνεται αστείο. Καταλαβαίνετε σε ένα συνωστισμό ανθρώπων να ψάχνεις να βρεις σε ποιους θα βάλεις μονοκλωνικά;». Σημαντικό θέμα είναι, επίσης σύμφωνα με τον καθηγητή, να δημιουργηθεί μια έμπειρη επιστημονική ομάδα, ώστε να γίνει μια επιστημονικά σωστή και δίκαιη διαλογή στις θεραπείες, που θα πρέπει να σημειωθεί ταυτόχρονα, ότι έχουν και ιδιαίτερα υψηλό κόστος. «Η διαλογή θα πρέπει να γίνει σε συγκεκριμένα μέρη, που μάλλον πρέπει να είναι οργανωμένα Κέντρα Υγείας, τα οποία θα είναι στελεχωμένα με ειδικές ομάδες για να αξιολογούν, εάν θα πρέπει να δώσουν μονοκλωνικό και σε ποιο ασθενή. Το ερώτημα είναι, πως θα το αξιολογούν και ποιοι θα προλάβουν να το πάρουν, και είναι ένα σημαντικό ερώτημα. Πολύ σημαντικό, γιατί δεν έχει λύση. Γιατί δεν υπάρχει μεγάλη διαθεσιμότητα» επισημαίνει ο Στέλιος Λουκίδης.  Ο κ. Λουκίδης απαντά και στον καθηγητή Οικονομικών της Υγείας του LSE, Ηλία Μόσιαλο, ο οποίος σε δημόσιες δηλώσεις του υποστήριξε την άποψη, ότι τα μονοκλωνικά αντισώματα θα πρέπει να χορηγηθούν μόνο σε ασθενείς που πάσχουν από σοβαρές ασθένειες και δεν είχαν επαρκή κάλυψη από τα εμβόλια και όχι σε αντιεμβολιαστές. «Τα μονοκλωνικά αντισώματα μπορούν να μειώσουν τις εισαγωγές στα νοσοκομεία, αλλά δεν έχουμε επαρκείς ποσότητες για τη μαζική διάθεση τους στον γενικό πληθυσμό. Και δεν θα τα έχουμε τους επόμενους μήνες. Επομένως, αν είναι να προστατεύσουμε κάποιους από τις επιπτώσεις τις πανδημίας, αυτοί θα είναι όσοι δεν είχαν επαρκές επίπεδο ανοσοπροστασίας μετά τους εμβολιασμούς», δήλωσε συγκεκριμένα ο Ηλίας Μόσιαλος. Ο Στέλιος Λουκίδης έχει αντίθετη άποψη: «Δεν θα πρέπει να γίνουν διαχωρισμοί ανάμεσα στους πολίτες. Η άποψή μου είναι ότι δεν πρέπει να γίνεται διάκριση μεταξύ εμβολιασμένων και ανεμβολίαστων. Πρέπει να υπάρχουν και οι δύο ομάδες μέσα στην επιλογή των μονοκλωνικών αντισωμάτων. Γιατί ο αρνητής, αφού δεν πιστεύει ότι υπάρχει νόσος και μιλάει για τσιπάκια κλπ δεν θα πάρει ούτε τα μονοκλωνικά. Για μένα ανθρωπιστικά, πρέπει να είναι και οι δύο ομάδες στις μέσα στις μονοκλωνικές θεραπείες. Γιατί κάποιος μπορεί να μην είναι αρνητής, αλλά σκεπτικιστής ή να φοβάται τα εμβόλια». Ρεπορτάζ: Γιάννα Σουλάκη /      "
newsit.gr,https://www.newsit.gr/ellada/koronoios-to-sxedio-proseggisis-ton-anemvoliaston-kleinei-to-parathyro-epektasis-tou-ypoxreotikou-emvoliasmou/3375580/,Κοσμος,Κορονοϊός: Το σχέδιο προσέγγισης των ανεμβολίαστων – Κλείνει το «παράθυρο» επέκτασης του υποχρεωτικού εμβολιασμού,2021-10-01T08:19:00+03:00,,"NewsIT Ελλαδα Κορονοιος: Το σχεδιο προσεγγισης των ανεμβολιαστων – Κλεινει το «παραθυρο» επεκτασης του υποχρεωτικου εμβολιασμου Κλείνει κάθε «παράθυρο» η κυβέρνηση στην επέκταση της υποχρεωτικότητας του εμβολιασμού και ρίχνει όλο το βάρος στην προσπάθεια «πειθούς» των ανεμβολίαστων πολιτών να κάνουν το επόμενο βήμα, συμβάλλοντας στην επίτευξη του πολυπόθητου «τείχους» ανοσίας. Ο ίδιος ο πρωθυπουργός απέκλεισε να ενταχθούν και άλλες επαγγελματικές ομάδες στο μέτρο της υποχρεωτικότητας του εμβολιασμού, πέραν των υγειονομικών και του προσωπικού σε δομές υγείας (μονάδες φροντίδας ηλικιωμένων και από χτες και στα Κέντρα Πιστοποίησης Αναπηρίας) για τους οποίους ήδη εφαρμόζεται, καθώς έρχονται σε επαφή με ασθενείς και ευάλωτες ομάδες του πληθυσμού.  Η εκτίμηση που υπάρχει στο κυβερνητικό επιτελείο είναι ότι η επιβολή του μέτρου δεν βοηθά σε αυτή τη φάση και ίσως οδηγήσει σε αντίθετα αποτελέσματα… Στην κυβέρνηση γνωρίζουν ότι ο σκληρός πυρήνας των αντιεμβολιαστών και των αρνητών δεν θα αλλάξει γνώμη σε καμία περίπτωση, κι έτσι «ποντάρουν» στους πολίτες οι οποίοι έχουν ακόμη επιφυλάξεις και παρατείνουν τον εμβολιασμό τους.   «Γνωρίζουμε πως μπορούμε να αυξήσουμε το ποσοστό εμβολιασμού, είμαστε λίγο πιο κάτω από τον ευρωπαϊκό μέσο όρο. Δεν θα επιβάλλουμε επιπλέον υποχρεωτικούς εμβολιασμούς. Έχω καταλήξει στο συμπέρασμα ότι αυτό δεν θα ήταν χρήσιμο» δήλωσε χαρακτηριστικά ο Κυριάκος Μητσοτάκης από το βήμα του Athens Democracy Forum. Σύμφωνα με τα στοιχεία που έχει στα χέρια του το κυβερνητικό επιτελείο στους περισσότερους επαγγελματικούς κλάδους, οι οποίοι έχουν άμεση επαφή με τους πολίτες, τα ποσοστά εμβολιασμού είναι κατά κύριο λόγο ικανοποιητικά.  «Σύμφωνα με τα τελευταία στοιχεία οι «σκληροί» αντιεμβολιαστές και αρνητές δεν ξεπερνούν το 13 με 14%  του πληθυσμού. Αν εμβολιαστεί λοιπόν το 85% του υπόλοιπου πληθυσμού της χώρας έχουμε πετύχει τον στόχο της ανοσίας» δηλώνει στο Newsit.gr στέλεχος της κυβέρνησης που έχει ενεργό ρόλο στη διαχείριση της πανδημίας. Παράλληλα τα αυστηρά μέτρα εισόδου σε κλειστούς χώρους για τους ανεμβολίαστους πολίτες, όσο οδεύουμε προς τον χειμώνα, θα είναι τροχοπέδη στην καθημερινότητα τους και εκτιμάται ότι θα τους οδηγήσει να αναθεωρήσουν την απόφαση τους. «Οι ανεμβολίαστοι δεν θα επιτρέπεται να εισέρχονται σε κλειστούς χώρους, όπως εστιατόρια, μπαρ, καφέ, αλλά και τα γήπεδα. Καθώς μπαίνουμε στον Οκτώβριο πιστεύω πως όσοι δεν έχουν εμβολιαστεί, ιδίως οι νεαρότεροι πολίτες θα το ξανασκεφτούν και θα κάνουν το εμβόλιο» δήλωσε ο πρωθυπουργός. Από τις αρχές της επόμενης εβδομάδας ο αναπληρωτής υπουργός Εσωτερικών Στέλιος Πέτσας με τον Γενικό Γραμματέα του υπουργείου Υγείας Μάριο Θεμιστοκλέους ξεκινούν περιοδείες σε περιοχές με χαμηλά ποσοστά εμβολιασμού, ξεκινώντας από την «προβληματικότερες» όλων… Τη Βόρεια Ελλάδα (Κεντρική, Δυτική Μακεδονία και Έβρο) αλλά και την Πελοπόννησο, με έμφαση να δίνεται κυρίως σε αγροτικές περιοχές όπου τα ποσοστά είναι αισθητά χαμηλότερα σε σχέση με τις πόλεις. Οδηγός το παράδειγμα της Ευρυτανίας, όπου λίγο διάστημα μετά την επίσκεψη Πέτσα, επέστρεψαν ξανά οι κινητές μονάδες εμβολιασμού, καθώς πολλοί πολίτες άλλαξαν στάση και εκδήλωσαν την επιθυμία να κάνουν το εμβόλιο. Πέτσας και Θεμιστοκλέους θα έχουν επαφές με τους εκπροσώπους της τοπικής αυτοδιοίκησης. επιμελητήρια, εμπορικούς, ιατρικούς, επιστημονικούς, πολιτιστικούς συλλόγους, εκπροσώπους της εκκλησίας κ.α., ζητώντας τη συμβολή τους στην επιχείρηση «πειθούς» των ανεμβολίαστων.  «Η βούληση της κυβέρνησης είναι να μην ξανακυλήσει η χώρα σε lockdown. Πρέπει όλοι μας, και αυτοί των οποίων η δουλειά και η ζωή τους θα επηρεαστεί από μία τέτοια εξέλιξη, να βάλουν πλάτη» εξηγεί στο Newsit.gr κυβερνητική πηγή, τονίζοντας ότι «η οικονομία δεν μπορεί να μπει ξανά σε περιπέτειες». Στο επίκεντρο της προσοχής κυβέρνησης και επιστημόνων είναι κυρίως οι έφηβοι 12 – 18 ετών μαζί με τους πολίτες άνω των 60 ετών, οι οποίοι αποδεικνύεται ότι είναι οι πιο «αδύναμοι κρίκοι» σε αυτή τη φάση της πανδημίας. Στο οπλοστάσιο των επιχειρημάτων της κυβέρνησης υπέρ του εμβολιασμού τα στοιχεία που δείχνουν ότι σε σύνολο 300 διασωληνωμένων πολιτών, αυτή τη στιγμή, στις Μονάδες Εντατικής Θεραπείας, πάνω από το 90% αυτών είναι ανεμβολίαστοι.  "
newsit.gr,https://www.newsit.gr/ellada/koronoios-aktines-stin-triti-dosi-emvoliou-poies-oi-parenergeies-kai-poia-skeyasmata-tha-kanoume/3372945/,Κοσμος,Κορονοϊός: «Ακτίνες» στην τρίτη δόση εμβολίου – Ποιες οι παρενέργειες και ποια σκευάσματα θα κάνουμε,2021-09-27T23:17:34+03:00,,"NewsIT Ελλαδα Κορονοιος: «Ακτινες» στην τριτη δοση εμβολιου – Ποιες οι παρενεργειες και ποια σκευασματα θα κανουμε Με το εμβόλιο mRNA της Pfizer θα γίνει η τρίτη δόση του εμβολίου κατά του κορονοϊού στη χώρα μας, όπως ανέφερε η καθηγήτρια και πρόεδρος της Εθνικής Επιτροπής Εμβολιασμών, Μαρία Θεοδωρίδου, στην καθιερωμένη ενημέρωση της Δευτέρας, 27.09.2021. Όπως χαρακτηριστικά είπε, «είναι το ίδιο εμβόλιο που έχει χρησιμοποιηθεί στον αρχικό εμβολιασμό» καθώς όπως πρόσθεσε έχει αποδειχθεί αποτελεσματικό και για τις νέες μεταλλάξεις.  «Όσοι έχουν κάνει το εμβόλιο της Astra Zeneca στην πρώτη εμβολιαστική φάση, θα κάνουν την τρίτη δόση με το εμβόλιο mRNA της Pfizer», ενώ για αυτούς που έχουν κάνει το εμβόλιο της Johnson & Johnson , μένει να διευκρινιστεί, όπως είπε, εάν θα επαναλάβουν την τρίτη δόση με το ίδιο εμβόλιο, δηλαδή το Johnson & Johnson ή με mRNA εμβόλιο, γεγονός το οποίο θα διευκρινιστεί τις επόμενες ημέρες. Η ίδια πρόσθεσε ότι έχει ήδη αρχίσει ο εμβολιασμός στα άτομα με ανοσοκαταστολή, ενώ τις επόμενες ημέρες αναμένεται να εμβολιαστούν όσοι μένουν σε δομές ηλικιωμένων, οι πολίτες άνω των 60 ετών και οι υγειονομικοί με την τρίτη δόση.  Οι τελευταίες τρεις αυτές κατηγορίες μπορούν να κάνουν το τρίτο εμβόλιο έξι μήνες από τον αρχικό εμβολιασμό τους, όπως εξήγησε η κυρία Θεοδωρίδου τονίζοντας επίσης ότι όσοι έχουν νοσήσει και έχουν λάβει μία ή δύο δόσεις εμβολίου έχουν ικανοποιητική ανοσιακή επάρκεια και δεν χρειάζεται να κάνουν τρίτη δόση εμβολίου. Click4more: Αντιεμβολιαστές: Αυτόφωρο για τους αρνητές – Έρευνα για ιστοσελίδες και αναρτήσεις Μιλώντας για τις ανεπιθύμητες ενέργειες που σχετίζονται με την τρίτη δόση του εμβολίου, είπε ότι ήδη έχουν μελετηθεί και σε άλλες χώρες και συνήθως είναι οι απλές και γνώριμες, όπως ο πόνος και η ερυθρότητα στο σημείο του εμβολιασμού, προσθέτοντας πως «γενικότερα χαρακτηρίζονται ηπιότερες οι ανεπιθύμητες ενέργειες που εμφανίζονται στην τρίτη δόση του εμβολίου από ότι αυτές που εμφανίστηκαν στην πρώτη και στη δεύτερη δόση». Ωστόσο, εξαίρεση, όπως είπε, αποτελεί μία ανεπιθύμητη ενέργεια, η οποία είναι συχνότερη στην τρίτη δόση και εμφανίζεται στο 5,2% και αφορά τη διόγκωση του μασχαλιαίου αδένα στο χέρι στο οποίο έχει πραγματοποιηθεί η τρίτη δόση του εμβολίου.  Αναφερόμενη στους φόβους που υπάρχουν για τον εμβολιασμό σε γυναίκες αναπαραγωγικής ηλικίας που επιθυμούν να αποκτήσουν παιδί με φυσιολογικό τρόπο ή με υποβοηθούμενη αναπαραγωγή, η κυρία Θεοδωρίδου είπε ότι δεν υπάρχει κανένας λόγος ανησυχίας ούτε κατά τη διάρκεια της προσπάθειας αυτής, ούτε κατά τη διάρκεια της κύησης ούτε κατά την γαλουχία. Ήδη, όπως είπε, πάνω από 160.000 γυναίκες στη φάση αυτή, έχουν μελετηθεί και φαίνεται το mRNA εμβόλιο σε καμία περίπτωση δεν περνάει στο έμβρυο κατά τη διάρκεια της εγκυμοσύνης ούτε μετά στο βρέφος, μέσα από το μητρικό γάλα. Αντίθετα φαίνεται ότι το παιδί παίρνει τα αντισώματα που έχει αποκτήσει η μητέρα από το εμβόλιο, είτε βρίσκεται στην κοιλιά της δηλαδή είναι έμβρυο είτε ως βρέφος όταν θηλάζει. Επίσης τόνισε ότι τα εμβόλια δεν επηρεάζουν την γονιμότητα των παιδιών στο μέλλον και οι φόβοι κάποιον γονέων για βλάβες όσον αφορά την γονιμότητα ή την στειρότητα δεν ευσταθούν μετά την ενηλικίωση των παιδιών που σήμερα θα εμβολιαστούν. Η κυρία Θεοδωρίδου αναφέρθηκε επίσης και στον εμβολιασμό κατά της γρίπης και είπε ότι από την 1η Οκτωβρίου ξεκινάει η συνταγογράφηση του αντιγριπικού εμβολίου, που είναι επιβεβλημένο – όπως τόνισε – να γίνει για τις ευάλωτες ομάδες του πληθυσμού, που κάθε χρόνο εμβολιάζονται για τη γρίπη. Μάλιστα εξήγησε ότι δεν απαιτείται χρονική απόσταση μεταξύ του εμβολίου του κορονοϊού, της γρίπης ή οποιοδήποτε άλλου εμβολίου όπως αυτό του πνευμονιόκοκκου ή άλλα. «Δεν θα πρέπει το γεγονός ότι η γρίπη τα προηγούμενα χρόνια ήταν σε χαμηλά επίπεδα, ιδιαίτερα πέρυσι, να μας αφήσει αδιάφορους και να παραμελήσουμε τον εμβολιασμό» τόνισε και ευχήθηκε φέτος να μην είναι πιο πρώιμη η σοβαρότερη η εμφάνιση της γρίπης σε σχέση με πέρυσι.  Χαμηλά ποσοστά εμβολιαστικής κάλυψης καταγράφονται σε δέκα Περιφερειακές Ενότητες. Πρόκειται για Αρκαδία, Ξάνθη, Πέλλα, Σέρρες, Ηλεία, Φωκίδα, Δράμα, Δυτική Αττική, Πιερία, Κιλκίς και Ευρυτανία. Ο γενικός γραμματέας Πρωτοβάθμιας Φροντίδας Υγείας, Μάριος Θεμιστοκλέους, κατά την ενημέρωση για το Εθνικό Σχέδιο εμβολιαστικής κάλυψης για τη νόσο Covid-19, ανακοίνωσε ότι αναπτύσσονται στοχευμένες δράσεις σε αυτές τις περιοχές και σε συνεργασία με την τοπική αυτοδιοίκηση και τους τοπικούς παράγοντες, προκειμένου να αυξηθούν οι εμβολιασμοί. Click4more: Κορονοϊός: Πάνω από το 1/3 των κρουσμάτων σε Αττική και Θεσσαλονίκη – Ο χάρτης της διασποράς Επιπλέον, έχουν ολοκληρωθεί οι διαδικασίες για την έναρξη του προγράμματος με τους ιδιώτες επαγγελματίες υγείας για δυνατότητα εμβολιασμού με το εμβόλιο της Pfizer, είπε ο κ. Θεμιστοκλέους. Υπενθύμισε ότι η δράση αυτή αναπτύχθηκε για τους παιδιάτρους, αλλά μπορεί να συμμετέχει οποιοσδήποτε ιδιώτης ανεξαρτήτου ειδικότητας. Υπενθύμισε επίσης ότι την Πέμπτη 30 Σεπτεμβρίου ανοίγει η πλατφόρμα των ραντεβού για την χορήγηση αναμνηστικής δόσης εμβολίου κατά της Covid-19, για τους άνω των 60 ετών και τους υγειονομικούς και αφού έχουν περάσει 6 μήνες από την δεύτερη δόση. Η λίστα με τους δικαιούχους όταν παρέλθει το 6μηνο από την δεύτερη δόση θα ανανεώνεται σε τακτά διαστήματα. Μέχρι στιγμής έχουν εμβολιαστεί 25.000 με την τρίτη δόση από την ομάδα των ανοσοκατασταλμένων. Ο κ. Θεμιστοκλέους αναφερόμενος σε όσους έχουν νοσήσει είπε ότι το πιστοποιητικό νόσησης έχει ημερομηνία λήξης τους 6 μήνες και πλήρως εμβολιασμένος είναι κάποιος που έχει κάνει την μία δόση.  Ξεπεράστηκαν σήμερα οι 12.080.000 εμβολιασμοί. Με μία δόση έχουν εμβολιαστεί 6.415.000 πολίτες, δηλαδή το 61,1% του γενικού πληθυσμού και 70,5% του ενήλικου πληθυσμού. Έχουν ολοκληρώσει τον εμβολιασμό τους 6.060.000 πολίτες, δηλαδή το 57,7% του γενικού πληθυσμού και 67,2% του ενήλικου πληθυσμού. Η Ελλάδα είναι προγραμματισμένο να λάβει από τις συμφωνίες με την ΕΕ για το 2021, 27.576.000 δόσεις που αντιστοιχούν σε εμβολιασμό 16.140.000 πολιτών. Αναμένεται να παραλάβουμε 13.900.000 δόσεις από το εμβόλιο της Pfizer, 1.896.000 δόσεις από την Moderna, 7.080.000 δόσεις εμβολίου από AstraZeneca και 4.700.000 Johnson & Johnson. Μέχρι σήμερα η Ελλάδα έχει παραλάβει 12.177.000 δόσεις Pfizer, 1.896.000 δόσεις Moderna, 3.830.400 AstraZeneca και 765.000 δόσεις Johnson & Johnson. Οι 12 εκατ. εμβολιασμοί πρώτης και δεύτερης δόσης έχουν γίνει ως εξής: Η Ελλάδα έχει προχωρήσει σε δωρεά 1.540.000 δόσεων εμβολίου AstraZeneca σε 10 χώρες. Επίσης η Ελλάδα συμμετέχει με 510.000 δόσεις στο πρόγραμμα covax και βρίσκεται σε διαδικασία και για πώληση σε τρίτες χώρες εμβολίων AstraZeneca και Pfizer.  Η επιχείρηση “Ελευθερία” έχει αναπτυγμένα σε περισσότερα από 650 σημεία της χώρας 1.500 εμβολιαστικά κέντρα με δυνατότητα για 85.000 εμβολιασμούς ημερησίως. Παράλληλα αναπτύσσονται σε καθημερινή βάση 301 Κινητές Ομάδες για κατ’ οίκον εμβολιασμούς, 41 κινητά συνεργεία για εμβολιασμούς σε απομακρυσμένες περιοχές, καθώς και ομάδες που εμβολιάζουν σε δομές μεταναστών, αστέγους και Ρομά. Όπως ανακοίνωσε ο κ. Θεμιστοκλέους, προγραμματίζονται περαιτέρω δράσεις στα Ανώτατα Εκπαιδευτικά Ιδρύματα, μεγάλους οργανισμούς, ενώ έχει αναπτυχθεί ειδικό πρόγραμμα σε συνεργασία με την Εκκλησία. Στο πρόγραμμα κατ’ οίκον εμβολιασμού έχουν κάνει αίτηση μέχρι στιγμής 11.100 πολίτες και έχει γίνει ο εμβολιασμός σε 9.200 πολίτες. Σχετικά με τους ιδιώτες γιατρούς και τα πολυιατρεία που έχουν ενταχθεί στο πρόγραμμα, μέχρι στιγμής έχουν γίνει 2.086 εμβολιασμοί, εκ των οποίων 648 στα ιατρεία, και 1438 κατ οίκον.     Φωτογραφίες αρχείου: Intime.  "
newsit.gr,https://www.newsit.gr/ellada/antiemvoliastes-aytoforo-gia-tous-arnites-ereyna-gia-istoselides-kai-anartiseis/3372874/,Κοσμος,Αντιεμβολιαστές: Αυτόφωρο για τους αρνητές – Έρευνα για ιστοσελίδες και αναρτήσεις,2021-09-27T19:05:02+03:00,,"NewsIT Ελλαδα Αντιεμβολιαστες: Αυτοφωρο για τους αρνητες – Ερευνα για ιστοσελιδες και αναρτησεις Στο “μικροσκόπιο” της Εισαγγελίας Πρωτοδικών Αθηνών,μπαίνουν ιστοσελίδες και αναρτήσεις στα μέσα κοινωνικής δικτύωσης με περιεχόμενο αντιεμβολιαστικό και αμφισβήτησης της πανδημίας του κορoνοιού. Μετά τη διαβίβαση από την Εισαγγελία Πρωτοδικών της Αθήνας των πρώτων φακέλων από τη Διεύθυνση Δίωξης Ηλεκτρονικού Εγκλήματος, ανατέθηκε από την προϊσταμένη της Εισαγγελίας Πρωτοδικών Αθηνών, Σωτηρία Παπαγεωργακοπούλου,η διενέργεια κατεπείγουσας προκαταρκτικής εξέτασης σε εισαγγελικό λειτουργό, στο πλαίσιο της ευρύτερης δικογραφίας που έχει σχηματιστεί για τέτοιου είδους θέματα.  Αντικείμενο της έρευνας είναι μία σειρά από αξιόποινες πράξεις όπως απάτη, τετελεσμένη και σε απόπειρα, διέγερση σε ανυπακοή και πρόκληση σε τέλεση αδικημάτων. Παράλληλα, ζητήθηκε η συνδρομή της Διεύθυνσης Δίωξης Ηλεκτρονικού Εγκλήματος που θα διενεργήσει την έρευνα υπό την εποπτεία του εισαγγελέα ο οποίος θα αξιολογεί τα στοιχεία που θα προκύπτουν.  Σε περίπτωση μάλιστα που κατά την πορεία της προκαταρκτικής εξέτασης, διαπιστώνονται ενδείξεις τέλεσης των εν λόγω αδικημάτων, ενδέχεται να εφαρμοστεί ακόμη κι η αυτόφωρη διαδικασία. Υπενθυμίζεται ότι με πρόσφατη εγκύκλιο του, ο εισαγγελέας του Αρείου Πάγου, Βασίλης Πλιώτας, ζήτησε να διερευνάται εάν διαπράττονται εκ μέρους των αρνητών της πανδημίας και αντιεμβολιαστών, κατά περίπτωση ποινικά αδικήματα όπως: απείθεια, διέγερση σε ανυπακοή, πρόκληση και προσφορά σε τέλεση πλημμελήματος, παράνομη βία και απάτη. Σύμφωνα με πληροφορίες, αρκετοί πολίτες έχουν ενημερώσει την Αστυνομία για τέτοιου είδους συμπεριφορές, υποδεικνύοντας συγκεκριμένα διαδικτυακά “προφίλ” και σελίδες που ήδη ελέγχονται. Σε κάποιες από αυτές τις περιπτώσεις δίνεται ιδιαίτερη βαρύτητα ώστε να ελεγχθεί αν τίθενται ζητήματα διάπραξης οικονομικών και φορολογικών εγκλημάτων καθώς φαίνεται πως από πρόσωπα που έχουν τεθεί υπό διερεύνηση ζητούνται χρηματικές καταβολές για νομικές ή άλλες υπηρεσίες από όσους επιθυμούν να παρακάμψουν τους κανόνες για την πανδημία. Η έρευνα της αρμόδιας Διεύθυνσης της Αστυνομίας ξεκίνησε μετά από εντολή του υπουργού Προστασίας του Πολίτη, Τάκη Θεοδωρικάκου, ενώ πριν λίγες ημέρες με εγκύκλιο του ο Εισαγγελέας του Αρείου Πάγου Βασίλης Πλιώτας αναφερόμενος σε συμπεριφορές και ενέργειες αντιεμβολιαστών «οι οποίες εκφεύγουν της νομιμότητας, στρεφόμενες σε βάρος της δημόσιας υγείας και του κοινωνικού συνόλου», ζήτησε να διερευνάται εάν διαπράττονται αδικήματα όπως αυτά της απείθειας διέγερσης σε ανυπακοή, πρόκλησης και προσφοράς σε τέλεση πλημμελήματος, παράνομης βίας και απάτης.  "
newsit.gr,https://www.newsit.gr/ellada/koronoios-ta-metra-pou-sxediazontai-en-opsei-tis-koryfosis-tou-tetartou-kymatos-tis-pandimias/3372233/,Κοσμος,Κορονοϊός: Τα μέτρα που σχεδιάζονται εν όψει της κορύφωσης του τέταρτου κύματος της πανδημίας,2021-09-27T06:21:01+03:00,,"NewsIT Ελλαδα Τα μετρα που σχεδιαζονται εν οψει της κορυφωσης του τεταρτου κυματος της πανδημιας - Στο «μικροσκοπιο» καθε γιορτη μεχρι την Πρωτοχρονια Σε κατάσταση αυξημένου συναγερμού βρίσκεται η κυβέρνηση, εν΄ όψει του τέταρτου κύματος της πανδημίας του κορονοϊού, με τους ειδικούς να έχουν διαμηνύσει ότι θα κορυφωθεί ως τα μέσα Οκτωβρίου. Πλέον, πέρα από τη Βόρεια Ελλάδα, άσχημα προδιαγράφονται τα επιδημιολογικά δεδομένα και για την Αττική, καθώς τα λύματα στο λεκανοπέδιο δείχνουν αύξηση στο ιικό φορτίο, κοντά στο 30%, η οποία αναμένεται να αποτυπωθεί σε αριθμούς κρουσμάτων κορονοϊού το αμέσως επόμενο διάστημα.  Πηγές της κυβέρνησης δηλώνουν στο newsit.gr πως η Αθήνα μπορεί να είναι σε καλύτερη κατάσταση από ότι ανέμεναν – μετά και τις διακοπές του Αυγούστου και την έναρξη των σχολείων – ωστόσο το καμπανάκι κινδύνου «ηχεί», όπως έλεγαν χαρακτηριστικά. Η προσοχή τους επικεντρώνεται στο Σύστημα Υγείας για το ενδεχόμενο να δεχτεί νέα ασφυκτική πίεση.  Σήμερα τα νοσοκομεία στην Αττική έχουν ικανοποιητική διαθεσιμότητα και σε απλές κλίνες και σε κλίνες ΜΕΘ, όπως υποστηρίζεται. Η στρατηγική είναι να μην μετατραπούν νοσοκομεία σε «μονοθεματικά» νοσοκομεία, δηλαδή covid, παρά μόνο αν υπάρξουν έκτακτες συνθήκες και καταστεί αναγκαίο. «Θα ανοίγουν και θα κλείνουν κλίνες όπου χρειάζεται» δηλώνουν οι ίδιες πηγές, σημειώνοντας με έμφαση ότι «το 4ο κύμα θα συνδυαστεί και με παιδιατρικά περιστατικά, άρα πρέπει να έχουμε κλίνες και για παιδιά». Υπενθυμίζεται ότι για Αθήνα, Θεσσαλονίκη και μεγάλες πόλεις, αν στα παιδιατρικά νοσοκομεία υπάρξει πληρότητα κλινών, σχεδιάζεται συνεργασία και με ιδιωτικά παιδιατρικά νοσοκομεία αλλά και ιδιωτικά μαιευτήρια, που επίσης διαθέτουν ΜΕΘ παίδων. Για την υπόλοιπη Ελλάδα προβλέπεται παραχώρηση απλών κλινών και κλινών ΜΕΘ αποκλειστικά για τις ανάγκες νοσηλείας παιδιών. Προς στιγμήν το νούμερο ένα «αγκάθι» είναι η Βόρεια Ελλάδα, και κυρίως η Θεσσαλονίκη, όπου παρατηρείται αυξητική τάση των κρουσμάτων. Αυτό που ανησυχεί ιδιαίτερα είναι η τυχόν πίεση στο σύστημα Υγείας. Ήδη η διαθεσιμότητα κλινών στις Μ.Ε.Θ. μειώνεται επικίνδυνα και εφόσον χρειαστεί να ενεργοποιηθεί το “plan b” τότε προβλέπεται ακόμη και μεταφορά ασθενών σε νοσοκομεία άλλων περιοχών αλλά και συνεργασία με τον ιδιωτικό τομέα. Σύμφωνα με τα στοιχεία της ΠΟΕΔΗΝ στο 100% είναι η πληρότητα στις εντατικές και στα νοσοκομεία ΑΧΕΠΑ, Παπανικολάου, Παπαγεωργίου, Πτολεμαΐδας. click4more: Κορονοϊός – Δημοσκόπηση: Πόσοι είναι ανεμβολίαστοι και πόσοι δηλώνουν ότι θα παραμείνουν έτσι Δεδομένου ότι προς τα τέλη Οκτωβρίου γιορτάζει ο Πολιούχος της πόλης, ο Άγιος Δημήτριος, και παράλληλα ακολουθούν και οι εορτασμοί για την απελευθέρωση της πόλης, στο κυβερνητικό επιτελείο ο προβληματισμός είναι έντονος. Το αν θα γίνουν κανονικά όλες οι εκδηλώσεις και με ποια μέτρα, θα αποφασιστεί προς τα τέλη της τρίτης εβδομάδας του Οκτώβρη με βάση την τότε επιδημιολογική εικόνα. Σαν “εφιάλτης” μοιάζει ακόμη και η σκέψη η Θεσσαλονίκη, όπως έγινε και πέρυσι, να γίνει το «φυτίλι» που θα οδηγήσει σε νέα έκρηξη της πανδημίας. «Από τώρα ως και τις γιορτές των Χριστουγέννων για κάθε εκδήλωση και γιορτή, τα μέτρα θα αποφασίζονται λίγες ημέρες πριν, ανάλογα και με το ιικό φορτίο σε κάθε περιοχή» ξεκαθαρίζουν πηγές της κυβέρνησης. Μέτρα γενικού lockdown, τα οποία αναπόφευκτα θα επηρεάσουν την οικονομική δραστηριότητα, δεν υπάρχουν στον σχεδιασμό, μόνο μέτρα τοπικού χαρακτήρα, όπου κρίνεται αναγκαίο, ως ύστατη λύση, προκειμένου η διασπορά να μην πάρει εκρηκτικές διαστάσεις, τονίζουν οι ίδιες πηγές. Την ίδια ώρα η κυβέρνηση σχεδιάζει νέες δράσεις για την επιτάχυνση των εμβολιασμών. Σύμφωνα με πληροφορίες του newsit.gr μέσω της εκκλησίας θα γίνει μία ακόμη προσπάθεια προσέγγισης των πιστών που δεν έχουν εμβολιαστεί. Το παράδειγμα της Λάρισας είναι «οδηγός» για τον τρόπο που θα ζητηθεί από τους ιεράρχες να αντιμετωπίσουν τους αντιεμβολιαστές. Η κάθετη στάση του Μητροπολίτη Λαρίσης και Τυρνάβου κ. Ιερώνυμου κατά των αρνητών – τους οποίους «τράταρε» μάλιστα και με σοκολατάκια για να τους «γλυκάνει», όπως είπε – πιστώθηκε ως μια πολύ σημαντική και ξεκάθαρη στήριξη στο πρόγραμμα «Ελευθερία» από την πλευρά της Εκκλησίας. Παράλληλα θα συνεχιστεί η αποστολή κινητών μονάδων εμβολιασμού έξω από τους ναούς, προκειμένου να διευκολυνθούν οι πιστοί στο να κάνουν το εμβόλιο. Την ίδια ώρα σχεδιάζεται επικοινωνιακό “άνοιγμα” στη νέα γενιά. ‘Άμεσα θα ξεκινήσει μεγάλη καμπάνια ενημέρωσης των γονιών και των νέων μέσα από τα σχολεία και πολύ περισσότερο μέσα από τα social media.  "
newsit.gr,https://www.newsit.gr/ellada/koronoios-epithesi-ton-dikigorikon-syllogon-se-nomikous-pou-analamvanoun-arnites-kai-antiemvoliastes/3372111/,Κοσμος,Κορονοϊός: «Επίθεση» των δικηγορικών συλλόγων σε νομικούς που αναλαμβάνουν αρνητές και αντιεμβολιαστές,2021-09-26T21:51:59+03:00,,"NewsIT Ελλαδα Κορονοιος: «Επιθεση» των δικηγορικων συλλογων σε νομικους που αναλαμβανουν αρνητες και αντιεμβολιαστες Αυστηρά όρια θέτει η Συντονιστική Επιτροπή των Δικηγορικών Συλλόγων της χώρας σχετικά με τον χειρισμό υποθέσεων από δικηγόρους αρνητών της πανδημίας του κορονοϊού και αντιεμβολιαστών, βάζοντας σε εφαρμογή πειθαρχικές διαδικασίες. Η Συντονιστική Επιτροπή ξεκαθαρίζει ότι είναι αντίθετη σε γενικεύσεις, αφορισμούς, συνωμοσιολογίες και ακραίες θέσεις, από ό,που και αν αυτές εκφράζονται. Στην σχετική απόφαση ότι οι δικηγόροι λόγω «και του δημόσιου χαρακτήρα του λειτουργήματός τους» θα πρέπει να επιδεικνύουν αίσθημα ευθύνης και να πρωτοστατούν στην προσπάθεια για την αντιμετώπιση της πανδημίας του κορονοϊού. Επιπλέον, η Συντονιστική Επιτροπή των Δικηγορικών Συλλόγων καταδικάζει απερίφραστα κάθε συμπεριφορά δικηγόρου που παραβιάζει ή καταστρατηγεί τους κανόνες άσκησης του δικηγορικού επαγγέλματος και καλεί τις δικαστικές και εν γένει δημόσιες αρχές να γνωστοποιούν στους δικηγορικούς συλλόγους τα στοιχεία που έχουν στη διάθεση τους για την πειθαρχική διερεύνηση συμπεριφορών δικηγόρων.  Παράλληλα, η Επιτροπή υπενθυμίζει στους δικηγόρους ότι όσον αφορά τον χειρισμό δικαστικών και εξώδικων υποθέσεων οφείλουν να εκτελούν το καθήκον τους εντός των ορίων  της δοθείσης εντολής και των προβλέψεων των διατάξεων του Κώδικα Δικηγόρων και του Κώδικα Δεοντολογίας του δικηγορικού λειτουργήματος. Συγκεκριμένα, η απόφαση της Συντονιστικής Επιτροπής σχετικά με το χειρισμό υποθέσεων από δικηγόρους που αφορούν στην εφαρμογή των προβλεπόμενων υγειονομικών μέτρων έχει ως εξής:  "
newsit.gr,https://www.newsit.gr/ellada/koronoios-entopistikan-sites-kai-profil-sta-social-media-me-ypiresies-gia-antiemvoliastes-exoun-kai-timokatalogo/3372019/,Κοσμος,Κορονοϊός: Εντοπίστηκαν sites και προφίλ στα social media με υπηρεσίες για αντιεμβολιαστές – Έχουν και τιμοκατάλογο,2021-09-26T19:58:20+03:00,,"NewsIT Ελλαδα Κορονοιος: Εντοπιστηκαν sites και προφιλ στα social media με υπηρεσιες για αντιεμβολιαστες – Εχουν και τιμοκαταλογο Πυρετωδώς εργάζονται στην Δίωξη Ηλεκτρονικού Εγκλήματος προκειμένου να εντοπίσουν sites και λογαριασμούς στα social media που προτρέπουν τους πολίτες να παρακάμπτουν τα μέτρα για τον κορονοϊό. Μάλιστα, έχουν ήδη εντοπιστεί επτά τέτοιες περιπτώσεις, ενώ τα πορίσματα της έρευνας αναμένεται να παρουσιασθούν την Τρίτη 28 Σεπτεμβρίου 2021.  Στις επτά αυτές περιπτώσεις που έχουν ήδη εντοπίσει οι άνδρες της Δίωξης Ηλεκτρονικού Εγκλήματος σε sites και social media – όπως αναφέρει η ΕΡΤ – οι πολίτες παρακινούνται να παρακάμπτουν τα μέτρα προστασίας για την πανδημία του κορονοϊού, και τους υποδεικνύεται και ο τρόπος για να μην εντοπιστούν. Σ’ αυτές αναγράφονται ακόμη και ο τιμοκατάλογος των υπηρεσιών. Οι επιτήδειοι έχουν αναρτήσει ακόμα και πίνακα με συγκεκριμένο κοστολόγιο προκειμένου να προσφέρουν τις υπηρεσίες τους σε όσους ζητούν πληροφορίες και καταφέρονται κατά των αρχών.  Για όλες τις περιπτώσεις, σύμφωνα με πληροφορίες της ΕΡΤ, θα ενημερωθούν οι εισαγγελικές αρχές, που θα χαρακτηρίσουν τα αδικήματα προκειμένου η δικογραφία να πάρει το δρόμο της δικαιοσύνης. Επίσης, εξετάζεται – όπως αναφέρει ΣΚΑΪ – ποιες ποινικές διώξεις θα είναι σε βαθμό κακουργήματος, ενώ κάποια sites είναι και εταιρείες.     Click4more: Αντιεμβολιαστές – Βασίλης Παπακώστας: Πώς εντοπίζουμε τους υποκινητές Σημειώνεται ότι η εντατική έρευνα της Δίωξης Ηλεκτρονικού Εγκλήματος έρχεται μετά από εντολή του υπουργού Προστασίας του Πολίτη, Τάκη Θεοδωρικάκου. «Ακολουθώντας την εντολή του υπουργού Προστασίας του Πολίτη, Τάκη Θεοδωρικάκου, η υπηρεσία μας εργάζεται εντατικά για τη διερεύνηση περιπτώσεων στο διαδίκτυο και στα μέσα κοινωνικής δικτύωσης οι οποίες παραβιάζουν τη νομοθεσία σχετικά με τη δημόσια ασφάλεια και τη δημόσια υγεία». Αυτά τονίζει η Διεύθυνση Δίωξης Ηλεκτρονικού Εγκλήματος σε ανακοίνωσή της. Στο μικροσκόπιο των Αρχών – όπως αναφέρει ο ΣΚΑΪ – βρίσκονται συνολικά 18 περιπτώσεις, ενώ τα πορίσματα της έρευνας θα ανακοινωθούν την Τρίτη 28 Σεπτεμβρίου 2021. Τέλος, πρέπει να σημειωθεί ότι η Δίωξη Ηλεκτρονικού Εγκλήματος δέχεται καταγγελίες και από πολίτες, οι οποίοι εντοπίζουν τέτοιες αναρτήσεις και τις προωθούν ώστε να βοηθήσουν την έρευνα.    "
newsit.gr,https://www.newsit.gr/ellada/antiemvoliastes-vasilis-papakostas-pos-entopizoume-tous-ypokinites/3371757/,Κοσμος,Αντιεμβολιαστές – Βασίλης Παπακώστας: Πώς εντοπίζουμε τους υποκινητές,2021-09-26T12:39:30+03:00,,"NewsIT Ελλαδα Αντιεμβολιαστες – Βασιλης Παπακωστας: Πως εντοπιζουμε τους υποκινητες Τους αντιεμβολιαστές βάζει στο στόχαστρο η Δίωξη Ηλεκτρονικού Εγκλήματος με εντατικές έρευνες σε ιστοσελίδες και social media αρνητών. Tο προηγούμενο διάστημα σχηματίστηκαν δικογραφίες για τουλάχιστον 28 άτομα που ήταν αρνητές της μάσκας. Για την πορεία των ερευνών για αντιεμβολιαστές που παρακινούν τους πολίτες σε μη συμμόρφωση με τα μέτρα κατά του κορονοϊού, θέτοντας σε κίνδυνο τη δημόσια υγεία, μίλησε στον ΣΚΑΪ και την εκπομπή «ΣΚ Παρέα», ο διευθυντής της Δίωξης Ηλεκτρονικού Εγκλήματος, Βασίλης Παπακώστας.  Σύμφωνα με τον διευθυντή της Δίωξης Ηλεκτρονικού Εγκλήματος, ενδεικτικό της προσπάθειας που καταβάλλεται είναι το γεγονός ότι το προηγούμενο διάστημα σχηματίστηκαν δικογραφίες για τουλάχιστον 28 άτομα που ήταν αρνητές της μάσκας.  Μάλιστα, ο κ. Παπακώστας σημείωσε ότι πέρα από το ποινικό κομμάτι, γίνεται και φορολογικός έλεγχος και μπορεί να επιβληθούν βαρύτατα πρόστιμα.   «Από χθες (σ.σ. 25.09.2021), με εντολή του υπουργού Προστασίας του Πολίτη, Τάκη Θεοδωρικάκου ξεκινήσαμε μία έρευνα για να εντοπίσουμε κάποιους, οι οποίοι χρησιμοποιώντας ιστολόγια και λογαριασμούς στα μέσα κοινωνικής δικτύωσης προβαίνουν σε αναρτήσεις και δημοσιεύσεις, επικίνδυνες για τη δημόσια υγεία», δήλωσε χαρακτηριστικά και πρόσθεσε πως «υπάρχουν αρκετές ελληνικές, οι οποίες ερευνώνται.  Εξηγώντας τις διαδικασίες που ακολουθούνται μετά τον εντοπισμό των συγκεκριμένων λογαριασμών, ο διευθυντής της Δίωξης Ηλεκτρονικού Εγκλήματος ανέφερε ότι το «take down» («κατέβασμα») των ιστοσελίδων δεν μπορεί να γίνει από την ελληνική αστυνομία και γίνεται μόνο για συγκεκριμένα αδικήματα. Click4more: Κορονοϊός: Το 30% αυτών που διστάζουν να κάνουν το εμβόλιο θα κάνουν τελικά τουλάχιστον μια δόση «Αυτό που γίνεται είναι ότι σχηματίζεται δικογραφία, ενημερώνονται οι εισαγγελικές αρχές, αυτές με τη σειρά τους χαρακτηρίζουν τα αδικήματα και στη συνέχεια η δικογραφία υποβάλλεται προκειμένου να πάρει τη νόμιμη οδό της Δικαιοσύνης». Είπε, δε, ότι στο μικροσκόπιο των αρχών μπορεί να βρεθούν τόσο προσωπικά προφίλ όσο και σελίδες υποκινητών, καθώς «δεν έχει σημασία αν το αδίκημα και η διέγερση γίνεται από ένα πρόσωπο ή είναι συλλογικό». Πρόσθεσε ότι υπάρχουν καταγγελίες και από πολίτες, οι οποίοι εντοπίζουν τέτοιες αναρτήσεις, τις προωθούν στη Δίωξη Ηλεκτρονικού Εγκλήματος και μετά αποτελούν μέρος της έρευνάς μας. Ενδεικτικό της προσπάθειας που καταβάλλεται είναι το γεγονός ότι το προηγούμενο διάστημα σχηματίστηκαν δικογραφίες για τουλάχιστον 28 άτομα που ήταν αρνητές της μάσκας. Για την απόφασή του να παρέμβει ώστε να σταματήσουν τα fake news που διαδίδουν μέσω του διαδικτύου επιτήδειοι, οι οποίοι μάλιστα επιχειρούν να αποκομίσουν και οικονομικό όφελος εξαπατώντας αντιεμβολιαστές, μίλησε ο υπουργός Προστασίας του Πολίτη, Τάκης Θεοδωρικάκος. Όπως είπε στον ΣΚΑΪ, «δεν θα επιστρέψουμε σε ομάδες που καθοδηγούνται από την ανευθυνότητα, την οπισθοδρομική στάση, τον παραλογισμό ή κάθε είδους ιδιοτέλεια να δημιουργήσουν αναστάτωση στην κοινωνία», ενώ υπογράμμισε ότι «όλες οι σχετικές υποθέσεις πρέπει να πάνε αμέσως στη δικαιοσύνη». Μάλιστα, ο κ. Θεοδωρικάκος ανέφερε ότι οι πολίτες συνδράμουν το έργο των αρχών για τον εντοπισμό τέτοιων περιπτώσεων.  "
newsit.gr,https://www.newsit.gr/ellada/antiemvoliastes-tous-tazoun-asylia-kai-tous-apospoun-xiliades-eyro-ereyna-gia-logariasmous-sto-diadiktyo/3371222/,Κοσμος,Αντιεμβολιαστές: Τους τάζουν «ασυλία» και τους αποσπούν χιλιάδες ευρώ – Έρευνα για λογαριασμούς στο διαδίκτυο,2021-09-25T12:00:26+03:00,,"NewsIT Ελλαδα Αντιεμβολιαστες: Τους ταζουν «ασυλια» και τους αποσπουν χιλιαδες ευρω – Ερευνα για λογαριασμους στο διαδικτυο Ο Υπουργός Προστασίας του Πολίτη Τάκης Θεοδωρικάκος, έδωσε εντολή το πρωί του Σαββάτου στον Διευθυντή της Δίωξης Ηλεκτρονικού Εγκλήματος Βασίλη Παπακώστα, να διερευνήσει αμέσως την προέλευση και την ταυτότητα των διαχειριστών ιστοσελίδων και λογαριασμών στα μέσα κοινωνικής δικτύωσης, που προτρέπουν τους πολίτες σε πράξεις που στρέφονται ενάντια στη δημόσια υγεία, στην ασφάλεια και στο κράτος. Έδωσα εντολή στη Δίωξη Ηλεκτρονικού Εγκλήματος,να διερευνήσει την προέλευση και την ταυτότητα των διαχειριστών ιστοσελίδων και λογαριασμών στα μέσα κοινωνικής δικτύωσης,που προτρέπουν τους πολίτες σε πράξεις που στρέφονται ενάντια στη δημόσια υγεία, στην ασφάλεια και στο κράτος.   Τα σχετικά στοιχεία θα διαβιβαστούν στη Δικαιοσύνη για τη διερεύνηση τέλεσης τυχόν ποινικών αδικημάτων και άσκησης των προβλεπομένων κατά νόμο ενεργειών.  Ντοκουμέντο για τους αντιεμβολιαστές και την προσπάθεια «εξαπάτησης» πολιτών με οικονομικό αντάλλαγμα για δήθεν παροχή πλήρους ασυλίας και κάλυψης για τον μη εμβολιασμό τους και τη μη τήρηση των μέτρων, ακόμη και  «κατάργησης» της ισχύος του Συντάγματος, παρουσίασε εκπομπή του ΑΝΤ1. Στο ηχητικό ντοκουμέντο που παρουσίασε η πρωινή εκπομπή του ΑΝΤ1 ένας αντιεμβολιαστής προσπαθεί να πείσει έναν πολίτης να δώσει χρήματα για να λάβει αυτή την «κάλυψη» ώστε να γίνει διαβίβαση εγγράφων προς διάφορες υπηρεσίες του Δημοσίου, στα οποία να αναφέρεται ότι ο πολίτης δεν αναγνωρίζει την «κυριαρχία» του Δημοσίου και τις αποφάσεις του σε ζητήματα που αφορούν την δημόσια υγεία, στις οποίες εντάσσονται και τα μέτρα για την αντιμετώπιση του κορονοϊού. Στον διάλογο, ο αντιεμβολιαστής που προσπαθεί να πείσει τον συνομιλητή του για να δώσει τα χρήματα, αναφέρει, μεταξύ πολλών άλλων: «Απλώς οι άθλιοι εδώ άλλα μας λένε εμάς εδώ στις τηλεοράσεις προσπαθούν με το ζόρι να μας βάλουν ας πούμε μέσα σε μια ζωή ηλίθια και στην Ευρώπη πήγαν και ψήφισαν πριν από 3 μήνες ότι η ζωή είναι έτσι είναι ωραία και ότι δεν θα μας υποχρεώσουν να κάνουμε να βάλουμε μάσκα ή να κάνουμε το εμβόλιο υποχρεωτικά. Το καταλαβαίνεις; Είναι πολύ απλό. Έγκυρος και έγκριτος νομικός που γνωρίζει νομική θα σου πει ότι με αυτό εδώ δεν χρειάζεται να κάνεις τίποτα, ίσα-ίσα που μπορείς να τους κάνεις και μήνυση στην Ευρώπη και να τους πεις εδώ με δουλεύουν. Ο δικαστικός επιμελητής για σένα, για το δικό σου όνομα, θα πάει και θα κάνει 40 ως 60 επιδόσεις, κάθε μία είναι περίπου 44 ευρώ. 44 ευρώ επί 40 ως 60 φορές κάνουν πόσο δεν ξέρω 4 ? 4=16 1.700 ως 3.000 ευρώ ένα ποσό το οποίο ο καθένας μεμονωμένα δεν μπορεί να το κάνει οπότε αυτό το πράγμα, το μοιράζουν 100 άτομα, 120, 130 βγαίνει μέσο όρο 30 ευρώ, 25 ευρώ ή 20 ευρώ κοκ. Είναι ένα επιχείρημα αυτό ό,τι κοίταξε, θα το κάνουν πολλοί μαζί ταυτόχρονα και μοιράζουν το κόστος και το κόστος για να βγει περίπου στα 20 ευρώ είναι αυτά τα χρήματα, 2.500-3.000 τα οποία τα μοιράζονται 150 άτομα και βγαίνει περίπου ένα 20αρικο, κάπως έτσι το εννοούν οι άνθρωποι αυτοί που κάνουν αυτό το πράγμα. Είναι μια προσπάθεια να τους πούμε ότι αυτό που λένε είναι μια βλακεία και μισή δεν τους κάνουμε κάτι, λέμε απλά ότι είστε λίγοι και ότι αυτά που λέτε είναι ηλίθια. Εγώ μέσα στο κορμί μου βάζω ότι θέλω, δεν υπάρχει περίπτωση να μου επιβάλλει κάποιος άλλος τι θα βάλω μέσα στο κορμί μου τι να βάλω. Είναι δυνατόν, τι συζητάμε τώρα τα αυτονόητα;» Δόξα τω θεώ, πολλά ή λίγα δεν ξέρω αν είναι, πάντως είναι πάνω από 2.000 με υπογραφή».  "
newsit.gr,https://www.newsit.gr/topikes-eidhseis/larisa-trolarisma-me-sokolatakia-se-sygkentrosi-antiemvoliaston-i-anakoinosi-tou-mitropoliti/3370583/,Κοσμος,Λάρισα: Τρολάρισμα με σοκολατάκια σε συγκέντρωση αντιεμβολιαστών – Η ανακοίνωση του Μητροπολίτη,2021-09-24T11:10:22+03:00,,"NewsIT Τοπικα Νεα Λαρισα: Τρολαρισμα με σοκολατακια σε συγκεντρωση αντιεμβολιαστων – Η ανακοινωση του Μητροπολιτη Οι εικόνες από τη Λάρισα ήταν αδύνατον να περάσουν απαρατήρητες. 48 αντιεμβολιαστές συγκεντρώθηκαν και φώναζαν στον Μητροπολίτη που τους απάντησε ψύχραιμα και με χιούμορ… Με μία ανακοίνωση που προκαλεί αίσθηση, η Μητρόπολη Λαρίσης και Τυρνάβου σχολιάζει τη συγκέντρωση διαμαρτυρίας αντιεμβολιαστών, με αφορμή την απόφαση να γίνουν εμβολιασμοί έξω από εκκλησίες.  Στην ανακοίνωση αναφέρεται πως οι διαμαρτυρόμενοι ήταν μόλις 48 και ξεκαθαρίζεται πως ο Μητροπολίτης και το σύνολο των συνεργατών της Μητρόπολης ουδεμία σχέση έχουν με τη μασονία. Επισημαίνεται πως μοιράστηκαν σοκολατάκια στους συγκεντρωμένους «για να μην φύγουν πικραμένοι». Έξω από τα γραφεία της Μητρόπολης Λάρισας βρέθηκαν, συγκεκριμένα, κάτοικοι που τάχθηκαν κατά της απόφασης του Μητροπολίτη κ. Ιερώνυμου. Κατά τη διάρκεια της διαμαρτυρίας, διαβάστηκε ανοιχτή επιστολή η οποία στη συνέχεια επιδόθηκε προς τον Μητροπολίτη: «Θεωρούμε ότι ετοιμάζεστε να διαπράξετε μέγιστο πνευματικό ολίσθημα, αμαρτάνοντας ο ίσιος και προτρέποντας και το ποίμνιό σας στην αμαρτία» τόνιζαν μεταξύ άλλων.  Πραγματοποιήθηκε σήμερα έξω από τα γραφεία της Ιεράς Μητροπόλεως Λαρίσης και Τυρνάβου πανθεσσαλική/πανελλαδική συγκέντρωση 48 (!!!) αντιεμβολιαστών, οι οποίοι διαμαρτυρήθηκαν ενάντια στην πρωτοβουλία της Ιεράς Μητροπόλεως να συνεργαστεί με την 5η Υγειονομική Περιφέρεια και κινητή μονάδα εμβολιασμών να παρευρίσκεται κάθε Κυριακή βάσει προγράμματος έξω από Ιερούς Ναούς ώστε να καταπολεμηθεί ο φόβος και να διευκολυνθούν συνάνθρωποι μας στη θωράκιση τους ενάντια στην πανδημία. Η Ιερά Μητρόπολη σέβεται την οποία άποψη, ακόμη και αυτήν που στερείται επιχειρημάτων, ή καταφεύγει ακόμη και στο παράλογο για να εκφράσει εμπάθεια και άρνηση. Επειδή το κυριότερο επιχείρημα που ακούστηκε εναντίον των εμβολίων είναι ότι όσοι υπηρετούμε τέτοιες πρωτοβουλίες είμαστε μασόνοι, ο Σεβασμιώτατος Μητροπολίτης Λαρίσης και Τυρνάβου κ. Ιερώνυμος, καθώς και το σύνολο των συνεργατών της Ιεράς Μητροπόλεως δηλώνουν πως ούτε έχουν σχέση με τέτοιους χώρους, ούτε γνωρίζουν τέτοιους ανθρώπους. Πιστεύουμε πως μετά την δήλωση μας αυτήν καταρρίπτεται το επιχείρημα και οι αγαπητοί μας διαμαρτυρόμενοι θα προσέλθουν να εμβολιαστούν. Εντύπωση έκανε η δήλωση κάποιων πως είναι Χριστιανοί την στιγμή που δεν τους έχουμε δει σε Ναούς, ενώ επίσης εντυπωσιακό ήταν το ότι στην εκδήλωση μίλησε τ. αντιπεριφερειάρχης, ο οποίος αναγκάστηκε να παραιτηθεί για λόγους καθόλου χριστιανικούς, που γνωρίζει η Λάρισα. Μετά την επίδοση του κειμένου διαμαρτυρίας εναντίον της πρωτοβουλίας της, η Ιερά Μητρόπολη Λαρίσης και Τυρνάβου μοίρασε σοκολατάκια στους συγκεντρωμένους, για να μην φύγουν πικραμένοι».  "
newsit.gr,https://www.newsit.gr/ellada/koronoios-eksadaktylos-apisteyti-ataka-gia-opoion-symvouleyetai-gia-ton-emvoliasmo-tou-ton-pneymatiko-tou/3370370/,Κοσμος,Κορονοϊός – Εξαδάκτυλος: Απίστευτη ατάκα για «όποιον συμβουλεύεται για τον εμβολιασμό του τον πνευματικό του»,2021-09-23T23:27:52+03:00,,"NewsIT Ελλαδα Κορονοιος – Εξαδακτυλος: Απιστευτη ατακα για «οποιον συμβουλευεται για τον εμβολιασμο του τον πνευματικο του» Στη σημασία του εμβολιασμού κατά του κορονοϊού, κυρίως των κατοίκων της Βόρειας Ελλάδας, όπου η κατάσταση είναι άκρως ανησυχητική, στάθηκε ο πρόεδρος του Πανελληνίου Συλλόγου Ιατρικής, Αθανάσιος Εξαδάκτυλος, μιλώντας στην ΕΡΤ. «Όποιος για τον εμβολιασμό του συμβουλεύεται τον πνευματικό του, έχει πιθανότητα να συναντήσει πιο σύντομα τον Δημιουργό του», είπε χαρακτηριστικά, τονίζοντας επίσης και τη σημασία του εμβολιασμού για τους γονείς των μαθητών.   Ακούστε όσα είπε ο κ. Εξαδάκτυλος στην ΕΡΤ   Η ατάκα του κ. Εξαδάκτυλου δεν ήταν καθόλου τυχαία. Όπως ανέφερε στην ιστοσελίδα thebest.gr ο Πρόεδρος του Ιατρικού Συλλόγου Αίγιου, Σωτήρης Κοίλιας, «σχετικά με την Αν. Αιγιάλεια και τις ενότητες Αιγείρας και Ακράτας, παρουσιάστηκε το τελευταίο 20ημερο μία μεγάλη έξαρση κρουσμάτων, ενώ σημειώθηκε και ένας σημαντικός αριθμός θανάτων. Πέντε άνθρωποι έχασαν τη ζωή τους ενώ κάποιοι νοσηλεύονται διασωληνωμένοι. Πιστεύουμε ότι σε αυτή την κατάσταση έπαιξε ρόλο και ο χώρος της εκκλησίας, στον Άγιο Παντελεήμονα Αιγείρας, όπου υπήρχαν κάποιοι αντιεμβολιαστές. Έμαθα ότι κάποιος ψάλτης μάλιστα απεβίωσε ενώ ο παπάς της ενορίας νοσηλεύεται σε σοβαρή κατάσταση. Στείλαμε και προς την ΥΠΕ αλλά και τον ΕΟΔΥ και το Υπουργείο επιστολή για να παρθούν μέτρα και να διερευνηθεί τι έχει συμβεί σε αυτή την περιοχή. Ο ΕΟΔΥ ενημερώθηκε και πήγε να κάνει ελέγχους. Έτσι έγινε γνωστή η έκταση του προβλήματος. Μέχρι τότε υπήρξαν ασθενείς που απλά έμειναν σπίτι. Φυσικά δεν μπορούμε να πούμε ότι εστία της διασποράς ήταν η εκκλησία αλλά φαίνεται ότι τα κρούσματα είχαν άμεση σχέση με το χώρο». Το απόγευμα της Πέμπτης (23.09.2021), πολίτες βρέθηκαν έξω από τα γραφεία της Μητρόπολης Λάρισας, διαμαρτυρόμενοι για την απόφαση να υπάρχει κινητή μονάδα έξω από τους Ιερούς Ναούς από τις 3 Οκτωβρίου για εμβολιασμούς κατά του κορονοϊού.   Σύμφωνα με την ιστοσελίδα larissanet.gr, κατά τη διάρκεια της διαμαρτυρίας διαβάστηκε ανοιχτή επιστολή η οποία στη συνέχεια επιδόθηκε προς τον Μητροπολίτη στην οποία καταλήγουν ως εξής: «Θεωρούμε ότι ετοιμάζεστε να διαπράξετε μέγιστο πνευματικό ολίσθημα, αμαρτάνοντας ο ίσιος και προτρέποντας και το ποίμνιό σας στην αμαρτία… Η ευθύνη σας Σεβασμιώτατε είναι όση η απόσταση της γης από τον ουρανό…».     "
newsit.gr,https://www.newsit.gr/ellada/eisaggeleas-areiou-pagou-prostatepste-tous-dimosious-leitourgous-apo-tous-antiemvoliastes/3369836/,Κοσμος,Εισαγγελέας Αρείου Πάγου: Προστατέψτε τους δημόσιους λειτουργούς από τους αντιεμβολιαστές,2021-09-23T12:04:06+03:00,,"NewsIT Ελλαδα Πεπλο προστασιας και απο τον Αρειο Παγο σε γιατρους, εκπαιδευτικους που δεχονται επιθεσεις απο αντιεμβολιαστες: Τελος οι συλληψεις Με εγκύκλιο του προς τους εισαγγελείς όλης της επικράτειας, ο εισαγγελέας του Αρείου Πάγου, Βασίλειος Πλιώτας, απλώνει “πέπλο”προστασίας γύρω από εκπαιδευτικούς, γιατρούς, νοσηλευτές και οποιοσδήποτε άλλους δημόσιους λειτουργούς οι οποίοι στοχοποιούνται από «αντιεμβολιαστές», αρνητές της πανδημίας του κορονοϊού οι οποίοι προσφεύγουν στις δικαστικές αρχές σε βάρος τους. Ο εισαγγελέας του Αρείου Πάγου, ο πρώτος τη τάξει εισαγγελικός λειτουργός της χώρας, ζητάει από τους εισαγγελείς Εφετών και Πρωτοδικών της χώρας να επιδεικνύουν ιδιαίτερη προσοχή στον χειρισμό τέτοιων υποθέσεων (πως μηνήσεις από αντιεμβολιαστές) καθώς αυτό «μπορεί να επιφέρει πολλαπλές αρνητικές συνέπειες τόσο για τα καθών στρέφεται πρόσωπα αλλά και ευρύτερα για το  κοινωνικό σύνολο».  Και μάλιστα ο κ. Πλιώτας ζητάει αυτή η προσοχή των εισαγγελικών λειτουργών να επιδεικνύεται «ήδη από το πρώιμο στάδιο υποβολής, έγκλησης ή μήνυσης, προεχόντως, των προσχηματικών ή και κακόβουλων, απευθύνοντας σαφείς οδηγίες προς όλους τους  ανακριτικούς υπαλλήλους της περιφέρειάς σας». Ο κ. Πλιώτας στην εγκύκλιο του δίνει τρεις σαφείς οδηγίες προς τους εισαγγελείς όλης της επικράτειας. Συγκεκριμένα, ζητάει οι ανακριτικοί υπάλληλοι να ενημερώνουν άμεσα τους εισαγγελείς και να αναμένουν οδηγίες χωρίς να προβαίνουν στη σύλληψη ή προσαγωγή του μηνυόμενου προσώπου και οι εισαγγελείς να αξιολογούν τα στοιχεία και να κρίνουν, όπως τους δίνεται η δυνατότητα από το νόμο, αν δεν συντρέχουν οι λόγοι για συλλήψεις.  Επιπλέον, ο κ. Πλιώτας ζητάει να ερευνάται η πιθανή ύπαρξη «κυκλωμάτων»που αναπτύσσουν την εγκληματική δραστηριότητα αναφορικά με την παραγωγή πλαστών ή ψευδών κατά περιεχόμενο πιστοποιητικών εμβολιασμού ή νόσησης. Προς Τους κ.κ. Εισαγγελείς Εφετών και Πρωτοδικών της Χώρας ΘΈΜΑ: Έννομη προστασία δημοσίων λειτουργών που στοχοποιούνται από «αντιεμβολιαστές» Τις τελευταίες ημέρες, έλαβαν  δημοσιότητα περιστατικά στα οποία εμφανίζονται πρόσωπα εμφορούμενα από ιδέες αμφισβήτησης των παραδοχών της ιατρικής επιστημονικής κοινότητας για τα εμβόλια κατά της πανδημίας του κορωνοϊού COVID-19 («αντιεμβολιαστές», αρνητές της πανδημίας κ.λπ.), να στρέφονται, κυρίως, κατά εκπαιδευτικών λειτουργών (δασκάλων και καθηγητών), ιατρών, νοσηλευτών και υπαλλήλων των εν γένει δομών υγείας, υποβάλλοντας εναντίον τους εγκλήσεις  και μηνύσεις, με εμφανή την πρόθεση να αποτρέψουν την εφαρμογή και την τήρηση των μέτρων που  έχουν θεσμοθετηθεί από την πολιτεία για την αντιμετώπιση της διάδοσης της νόσου. Η αρνητική όμως αυτή τακτική μπορεί να επιφέρει πολλαπλές αρνητικές συνέπειες τόσο για τα καθών στρέφεται πρόσωπα αλλά και ευρύτερα για το  κοινωνικό σύνολο. Να αποτελέσει αφορμή αδικαιολόγητης προσωπικής ταλαιπωρίας ευσυνείδητων δημόσιων λειτουργών, που εκτίθενται στον κίνδυνο προσαγωγών και συλλήψεων, να διαταράξει την ομαλή διεξαγωγή του εκπαιδευτικού έργου ή αναλόγως μιας δημόσιας υγειονομικής υπηρεσίας και ακόμη, με εξελισσόμενη την αλληλουχία των καταστάσεων,  να συμβάλλει  στον κίνδυνο νόσησης από  τον κορωνοϊό COVID-19, δηλαδή βλάβης της υγείας ή της ζωής   στο κοινωνικό περιβάλλον και  σ΄ αυτό  ακόμη το  ευαίσθητο μαθητικό περιβάλλον. Κατόπιν των προαναφερθέντων, αδήριτη παρίσταται η ανάγκη  και ασφαλώς συνιστά εισαγγελικό καθήκον και υποχρέωση να επιδεικνύετε ιδιαίτερη προσοχή στο χειρισμό τέτοιων υποθέσεων, ήδη, από το πρώιμο στάδιο  υποβολής, έγκλησης  ή μήνυσης,  προεχόντως, των προσχηματικών ή και κακόβουλων, απευθύνοντας σαφείς οδηγίες προς όλους τους  ανακριτικούς υπαλλήλους της περιφέρειάς σας.  Ειδικότερα: Ι. Όταν ο ανακριτικός υπάλληλος λάβει έγκληση, μήνυση και εν γένει καταγγελία κατά εκπαιδευτικού λειτουργού, ιατρού, νοσηλευτή ή εργαζομένου σε δομή υγείας, με περιεχόμενο που άπτεται των προηγουμένων, πάραυτα θα ενημερώνει τηλεφωνικά τον αρμόδιο εισαγγελέα (εισαγγελέα υπηρεσίας – ποινικής δίωξης) και θα αναμένει τις  συγκεκριμένες οδηγίες του, χωρίς στο μεταξύ να προβαίνει σε ενέργεια εναντίον του μηνυόμενου προσώπου, δηλαδή σε σύλληψη για αυτόφωρο αδίκημα ή και προσαγωγή του λόγω υπονοιών διάπραξης εγκληματικής ενέργειας (κατά τα άρθρα 74 § 1 εδ. θ και 95 ΠΔ 141/1991). Μετά τη λήψη των οδηγιών  θα συμμορφώνεται απολύτως με το περιεχόμενο αυτών. ΙΙ. Ο Εισαγγελέας, αφού ενημερωθεί  για το επακριβές περιεχόμενο της καταμήνυσης, ζητώντας ενδεχομένως και πλείονες πληροφορίες για τις ιδιαίτερες περιστάσεις υπό τις οποίες αυτή υποβλήθηκε και την αφορμή που την προκάλεσε, θα αξιολογεί (σύμφωνα με το δικονομικό καθήκον και τη λειτουργική αποστολή του) την ύπαρξη ή μη ενδείξεων βασιμότητας και θα αξιοποιεί την εισαγγελική εμπειρία του για να διαγνώσει και, τον τυχόν, προσχηματικό χαρακτήρα της καταγγελίας, ώστε να δώσει τις προσήκουσες ανάλογες κατευθύνσεις για τον περαιτέρω χειρισμό της. Τονίζεται ότι  και στην περίπτωση ακόμη που καταγγέλλεται φερόμενο ως επ΄ αυτοφώρω τελεσθέν πλημμέλημα, η  ρύθμιση του άρθρου 417 ΚΠΔ παρέχει τη  δικονομική   δυνατότητα στον εισαγγελέα, να κρίνει ότι συντρέχουν λόγοι  να μη εφαρμοστεί η συνοπτική διαδικασία  του  αυτοφώρου και να διατάξει, συνακόλουθα, να μη συλληφθεί και να μη προσαχθεί ο μηνυόμενος,  η  δε υποβολή – διαβίβαση της μήνυσης ή έγκλησης να επακολουθήσει. Ο εισαγγελέας, ως οιονεί «κυρίαρχος της ποινικής προδικασίας», θα λάβει υπόψη του και θα συνεκτιμήσει, εκτός των άλλων, τα κίνητρα της συμπεριφοράς του μηνυτή, καθώς και την ανάγκη έννομης προστασίας του μηνυόμενου, πιστού στο καθήκον, δημόσιου λειτουργού της εκπαίδευσης ή της υγείας, εν μέσω προσπαθειών της πολιτείας και της κοινωνίας να αντιμετωπισθεί η πανδημία του κορωνοϊού. ΙΙΙ. Υπενθυμίζονται και τα διαλαμβανόμενα σε προγενέστερες, πρόσφατες, εγκυκλίους μας και, ιδίως, η επιβαλλομένη προσπάθεια εξιχνίασης τυχόν «κυκλωμάτων» που αναπτύσσουν την εγκληματική δραστηριότητα αναφορικά με την παραγωγή πλαστών ή ψευδών κατά περιεχόμενο πιστοποιητικών εμβολιασμού ή νόσησης. Επισημαίνομε δε ακόμη και την ανάγκη ελέγχου  της δημιουργίας πυρήνων προπαγάνδας και δράσης από  επιτήδειους υπαίτιους που με το περίβλημα αντιεμβολιαστικών θεωρήσεων και ιδεών, δρασκέλισαν ήδη το κατώφλι της νομιμότητας και εκδήλωσαν ή θα  επιχειρήσουν να αναπτύξουν δραστηριότητες με συμπεριφορές απτόμενες των διατάξεων του Ποινικού Κώδικα (πρβλ. άρθρα 169, 183, 186, 330, 386 κ.ά.), που μπορεί να κατευθύνονται, εκτός άλλων και στην οικονομική εκμετάλλευση ανυποψίαστων συνανθρώπων μας. Τέλος, αναντίρρητα είναι σεβαστή η ελευθερία και αναφαίρετο το δικαίωμα του καθενός να έχει τις προσωπικές απόψεις και ιδέες του για τα εμβόλια κατά του κορονοϊού COVID-19, τούτο όμως δεν σημαίνει ότι οι θεωρήσεις αυτές του παρέχουν, επ’ ουδενί, το δικαίωμα να  τις εκδηλώνει με αντικοινωνική συμπεριφορά και να τις μετουσιώνει προβαίνοντας σε πράξεις που υπερβαίνουν τα όρια του νόμου και  εμπίπτουν στο πεδίο εφαρμογής των κυρωτικών κανόνων του ποινικού δικαίου. Ο Εισαγγελέας του Αρείου Πάγου Βασίλειος Η. Πλιώτας Κοινοποιείται: 1) Υπουργείο Δικαιοσύνης 2) Υπουργείο Προστασίας του Πολίτη 3) Υπουργείο Παιδείας  και Θρησκευμάτων 4) Υπουργείο Υγείας».  "
newsit.gr,https://www.newsit.gr/uncategorized/ilias-mosialos-to-emvolio-o-koronoios-kai-to-iPhone-13-to-ksekardistiko-post/3369798/,Κοσμος,"Ηλίας Μόσιαλος: Το εμβόλιο, ο κορονοϊός και το… iPhone 13 – Το ξεκαρδιστικό post",2021-09-23T11:10:18+03:00,,"NewsIT Χωρις κατηγορια Ηλιας Μοσιαλος: Το εμβολιο, ο κορονοιος και το… iPhone 13 – Το ξεκαρδιστικο post Ιδιαίτερα καυστικός ήταν ο Ηλίας Μόσιαλος για τους αντιεμβολιαστές που αρνούνται να κάνουν το εμβόλιο κατά του κορονοϊού. Ο ίδιος χωρίς να αναφερθεί καθόλου στο εμβόλιο ή στον κορονοϊό σχολίασε με ξεκαρδιστικό τρόπο τη στάση των αντιεμβολιαστών. Συγκεκριμένα, ο Ηλίας Μόσιαλος, αυτή τη φορά δεν έκανε δημοσίευση για τον κορονοϊό, αλλά ανέβασε ποστ άλλου χρήστη για το… iPhone 13:  «Παίδες, ΜΗΝ αγοράσετε το iPhone 13!  Το δημιούργησαν σε μόλις ένα χρόνο. Το πρώτο iPhone έκανε εκατομμύρια χρόνια να φτιαχτεί… πως μπορούμε να εμπιστευτούμε ένα iphone που δημιουργήθηκε τόσο γρήγορα;!»      Η δημοσίευση κέρδισε μέσα σε 10 ώρες περίπου 1.300 likes, καθώς όλοι κατάλαβαν ότι αναφερόταν στο επιχείρημα των αντιεμβολιαστών ότι το εμβόλιο δημιουργήθηκε πολύ γρήγορα σε σχέση με παλαιότερα εμβόλια άλλων ασθενειών και άρα δεν είναι δοκιμασμένο όσο θα έπρεπε. Ο ίδιος ο Ηλίας Μόσιαλος έχει τονίσει στο παρελθόν ότι η τεχνολογία προϋπήρχε από προηγούμενα εμβόλια και αυτός είναι ένας από τους λόγους που το εμβόλιο κατά του κορονοϊού κατάφερε να δημιουργηθεί τόσο άμεσα.    "
newsit.gr,https://www.newsit.gr/politikh/giannis-oikonomou-i-logiki-me-tis-eisvoles-antiemvoliaston-sta-sxoleia-den-tha-ginei-anekti/3368566/,Κοσμος,Γιάννης Οικονόμου: Η λογική με τις εισβολές αντιεμβολιαστών στα σχολεία δεν θα γίνει ανεκτή,2021-09-21T17:04:26+03:00,,"NewsIT Πολιτικη Γιαννης Οικονομου: Η λογικη με τις εισβολες αντιεμβολιαστων στα σχολεια δεν θα γινει ανεκτη Ο κυβερνητικός εκπρόσωπος, Γιάννης Οικονόμου, μίλησε νωρίτερα σήμερα Τρίτη 21 Σεπτεμβρίου στον ραδιοφωνικό σταθμό «ΣΚΑΪ 100,3» και αναφέρθηκε στην πορεία των εμβολιασμών στην Ελλάδα αλλά και για τα περιστατικά «εισβολών» από αντιεμβολιαστές γονείς στα σχολεία. «Το εμβόλιο είναι το πιο αποτελεσματικό «όπλο» για την αντιμετώπιση της πανδημίας. Πάνω από έξι εκατομμύρια Έλληνες έχουν κάνει τουλάχιστον μια δόση και κοντά στα έξι εκατομμύρια είναι αυτοί που έχουν κάνει και τις δύο. Θα συνεχίσουμε να απευθυνόμαστε στα κοινά τα οποία δεν έχουν ακόμη εμβολιαστεί, είτε είναι οι ανήλικοι, είτε είναι οι 60+, με κάθε τρόπο, με την πειθώ και ενημέρωση να τους παρακινούμε να εμβολιαστούν», δήλωσε ο Γιάννης Οικονόμου.  Ο κυβερνητικός εκπρόσωπος ανέφερε πως είναι ήδη αρκετά ψηλά το απόλυτο μέγεθος εμβολιασμών σε συγκεκριμένες κατηγορίες εργαζομένων. Συγκεκριμένα είπε ότι το 75% των φοιτητών είναι εμβολιασμένοι, κοντά στο 90% των μελών ΔΕΠ, 80% στους διοικητικούς. «Στα Σώματα Ασφαλείας -παρά τα όσα έλεγαν- και εκεί τα ποσοστά εμβολιασμού είναι πολύ ψηλά. Υπάρχει ένα πρόβλημα στους 60+, οι οποίοι, εάν νοσήσουν ενδέχεται να έχουν παραπάνω προβλήματα. Το βλέπουμε, το παρακολουθούμε, καταβάλλουμε κάθε προσπάθεια για να τους πείσουμε ότι δεν πρέπει να παίζουν με τη φωτιά και να εμβολιαστούν», συνέχισε ενώ σημείωσε πως η υποχρεωτικότητα είναι μια επιλογή που εξακολουθεί να υπάρχει αλλά αυτή την ώρα προτεραιότητα είναι να εφαρμοστούν τα μέτρα. «Θα κάνουμε ό,τι μπορούμε για να πεισθούν όλο και περισσότεροι να εμβολιαστούν και ανάλογα με την εξέλιξη και του αριθμού των εμβολιασμένων και κρίσιμων μεγεθών της πανδημίας, εδώ είμαστε για να δούμε τι περισσότερο χρειάζεται να κάνουμε», συμπλήρωσε. Ερωτηθείς για «τις εισβολές αντιεμβολιαστών σε σχολεία» ο κ. Οικονόμου ξεκαθάρισε ότι δεν μπορεί να γίνουν ανεκτές τέτοιες συμπεριφορές. «Η λογική του ότι έχω εγώ μια συγκεκριμένη άποψη και θέλω να επιβάλω και ταυτόχρονα να υποβάλω σε τεράστιο κίνδυνο παιδιά, εκπαιδευτικούς, οικογένειες, δεν μπορεί να γίνει ανεκτή» είπε.  «Οποιοσδήποτε επιχειρεί να κάνει τέτοια πράγματα, οφείλει να γνωρίζει ότι θα είναι αντιμέτωπος με τις νομικές συνέπειες που επισύρει αυτή του η πράξη. Χωρίς αμφιβολία. Δεν πρέπει να κάνουμε εκπτώσεις σε αυτά. Όλη αυτή η συζήτηση τήρησης των μέτρων και κυρίως του εμβολιασμού ένα συνώνυμο έχει: Είναι η λέξη Ελευθερία. Όποιος δεν το καταλαβαίνει αυτό, δεν έχει αντιληφθεί τι διακυβεύεται. Έχει ξεχάσει πολύ γρήγορα τι περάσαμε το προηγούμενο διάστημα κλεισμένοι στα σπίτια και μπροστά από έναν υπολογιστή», υπογράμμισε. Για το ενδεχόμενο συνάντησης του Κυριάκου Μητσοτάκη με τον Ταγίπ Ερντογάν στις ΗΠΑ δήλωσε πως δεν υπάρχει κάτι νεότερο και δεν υπήρχε και κάτι προγραμματισμένο ενώ σημείωσε ότι από τα προγράμματα των δύο ηγετών, ήταν σαφές ότι δεν συνέπιπτε η παρουσία τους στη Γενική Συνέλευση του Ο.Η.Ε.. «Την ώρα που θα φτάνει ο Πρωθυπουργός στις Η.Π.Α., ήδη θα επιστρέφει ο κ. Erdogan στην ‘Αγκυρα. Είπε ο κ. Erdogan αυτό που είπε, αλλά δεν έχει προκύψει κάτι καινούργιο. Δηλαδή, δεν υπάρχει ούτε κάποιο αίτημα, ούτε κάποια αίσθηση αλλαγής του προγράμματος. Ο Πρωθυπουργός θα αναχωρήσει αύριο το μεσημέρι για τις Η.Π.Α. και θα φτάσει το βράδυ της Τετάρτης εκεί», συμπλήρωσε. Επιπλέον ανέφερε πως υπάρχει ένα πολύ πυκνό πρόγραμμα συναντήσεων του Πρωθυπουργού στη Νέα Υόρκη, με ξένους ηγέτες, με αξιωματούχους του Ο.Η.Ε., με στελέχη της επιχειρηματικής και της επενδυτικής κοινότητας, με ανθρώπους της ομογένειας. «Η ομιλία του στη Γενική Συνέλευση θα σηματοδοτήσει -για μια ακόμη φορά- την ενισχυμένη επιρροή που έχει ο Κυριάκος Μητσοτάκης στη διεθνή σκηνή. Μια επιρροή, η οποία προφανώς είναι προς όφελος της χώρας μας, των συμφερόντων μας, του ρόλου που διαδραματίζει η Ελλάδα τόσο στη γειτονιά μας στην Ευρώπη, όσο και παγκόσμια. Πολύ ψηλά στην ατζέντα του θα είναι διάφορα θέματα, όπως για παράδειγμα η κλιματική κρίση, το περιβάλλον, αλλά και ο ρόλος της Ευρώπης. Είδατε και πρόσφατα με τους ηγέτες του Ευρωπαϊκού Νότου, που είχαμε εδώ και την Πρόεδρο της Ευρωπαϊκής Επιτροπής, προέκυψαν πολύ σημαντικά συμπεράσματα και η Συμφωνία ορόσημο. Η Διακήρυξη των Αθηνών για το περιβάλλον και το κλίμα, που νομίζω ότι είναι μια Συμφωνία ορόσημο για το EUROMED 9 και για την Ευρωπαϊκή Ένωση συνολικά», πρόσθεσε. Παράλληλα ο κυβερνητικός εκπρόσωπος δήλωσε ότι η Ευρώπη πρέπει να ενισχύσει το δικό της αυτόνομο πολιτικό ρόλο σ’ όλα τα επίπεδα και επισήμανε ότι η χώρα μας έχει μια πολυεπίπεδη εξωτερική πολιτική. «Έχουμε το προνόμιο να διαδραματίζουμε αυτό τον καθοριστικό ρόλο στην Ευρώπη. Θέλουμε η Ευρώπη να ενισχύσει την αυτονομία της και την παρουσία της σ’ όλα τα επίπεδα: πολιτικά, γεωπολιτικά, οικονομικά. Ταυτόχρονα, η χώρα μας έχει μια εξαιρετική σχέση με τις Η.Π.Α., που θα επισφραγιστεί με την υπογραφή της νέας Συμφωνίας, μέχρι τέλος Οκτωβρίου. Στο οικονομικό επίπεδο συνεργαζόμαστε καλά με όλους τους μεγάλους παγκόσμιους παίκτες. Έχουμε μια εξωτερική πολιτική ζυγισμένη πάντοτε υπό την οπτική της εξυπηρέτησης των εθνικών μας συμφερόντων. Αλλά και με γνώση των διακυβευμάτων στο σύγχρονο κόσμο», ανέφερε. Τέλος δήλωσε πως οι κ.κ. Μητσοτάκης και Τσίρας κινήθηκαν σε τελείως διαφορετικό πολιτικό πλαίσιο στη ΔΕΘ. «Ο Πρωθυπουργός μίλησε για τις ανησυχίες του σήμερα, για τα κρίσιμα διακυβεύματα, για το σχέδιο για το αύριο, για τη ζωή των Ελλήνων πολιτών για τις προκλήσεις που υπάρχουν, στην Ελλάδα και διεθνώς μετά το 2019, μετά την πανδημία. Για την Ελλάδα που αλλάζει μέσα από τις πολιτικές μας και τις μεταρρυθμίσεις», ανέφερε υπογραμμίζοντας ότι «τους 19 από τους 25 μήνες που κυβερνούμε διαχειριζόμαστε κρίσεις και μέσα σε αυτό το περιβάλλον, η χώρα έχει περισσότερους εργαζόμενους από ό,τι είχε όταν ξεκίνησαν οι κρίσεις των μνημονίων». Ο κ. Οικονόμου πρόσθεσε ότι στη χώρα έχουν ανοίξει περισσότερες επιχειρήσεις από αυτές που υπήρχαν πριν την πανδημία, επενδυτικοί κολοσσοί κοιτάζουν την Ελλάδα, αυξάνεται το Α.Ε.Π., υπήρξε επιμονή σε μια μεταρρυθμιστική στρατηγική και υπάρχουν αποτελέσματα στη καθημερινότητα του καθενός. «Δεν υπάρχει επαγγελματική κατηγορία, από τη μισθωτή εργασία μέχρι όλα τα υπόλοιπα εισοδήματα στη χώρα, που να μην βλέπει περισσότερα λεφτά να της μένουν στην τσέπη στο τέλος κάθε μήνα τα τελευταία δύο χρόνια, είτε άμεσα, είτε έμμεσα. Αυτή είναι η πραγματικότητα», συνέχισε και αναφέρθηκε στις μειώσεις των φόρων και των ασφαλιστικών εισφορών. «Αυτό είναι το αποτέλεσμα μιας πολιτικής λελογισμένης, που δεν μοιράζει πλούτο που δεν έχει, αλλά μοιράζει πλούτο που δημιουργείται και που οφείλεται στην ανάπτυξη», πρόσθεσε. Επιπρόσθετα είπε ότι ο Αρχηγός της Αξιωματικής Αντιπολίτευσης έδειξε ότι δεν κατάλαβε τίποτα, δεν άλλαξε σε τίποτα. «Τα συνηθισμένα του κλισέ, τα προσφιλή ψέματα, διανθισμένα από πράγματα που ακούγονται ευχάριστα, εκτός όμως του πλαισίου της πολιτικής οπτικής που πρέπει να έχει ένας ηγέτης, έτσι όπως είναι ο κόσμος σήμερα. Στρέφεται στο πώς θα συντηρήσει ένα ακροατήριο που θα του εξασφαλίσει, στη συνέχεια, αυτό που είναι. Δηλαδή, την παρουσία του ως Αρχηγός της Αξιωματικής Αντιπολίτευσης σε ένα συμπαγές κόμμα στα όρια αυτού που είναι ο ΣΥΡΙΖΑ», ανέφερε.      "
newsit.gr,https://www.newsit.gr/politikh/akis-skertsos-koronoios-kindyneyoun-oi-anemvoliastoi-kyrios-oi-ano-ton-60-eton/3368503/,Κοσμος,Άκης Σκέρτσος – κορονοϊός: Κινδυνεύουν οι ανεμβολίαστοι κυρίως οι άνω των 60 ετών,2021-09-21T15:38:11+03:00,,"NewsIT Πολιτικη Ακης Σκερτσος – κορονοιος: Κινδυνευουν οι ανεμβολιαστοι κυριως οι ανω των 60 ετων «Αυτή τη στιγμή έχουμε να κάνουμε με μια πανδημία των ανεμβολίαστων. Αυτοί που κινδυνεύουν, είναι οι ανεμβολίαστοι και κυρίως όσοι είναι άνω των 60 ετών» από τον κορονοϊό, τόνισε μεταξύ άλλων ο υπουργός Επικρατείας Άκης Σκέρτσος, κατά τη διάρκεια συνέντευξής του στο ραδιοφωνικό σταθμό “Real FM”. Ο Άκης Σκέρτσος επικαλέστηκε μάλιστα και τρεις αριθμούς: «9 στους 10 θανάτους από κορονοϊό αφορούν ανθρώπους άνω των 60 ετών. 8 στις 10 νοσηλείες σε ΜΕΘ αφορούν ανθρώπους άνω των 60 ετών. 9 στους 10 ανθρώπους που είναι άνω των 60 ετών και νοσηλεύονται στις ΜΕΘ, είναι ανεμβολίαστοι δυστυχώς».  Ως εκ τούτου τόνισε πως, «έχουμε μια πανδημία των ανεμβολίαστων και εκεί πρέπει να εστιάσουμε την προσπάθειά μας να πείσουμε όσους ακόμη το σκέπτονται, φοβούνται, διστάζουν. Δεν θα πείσουμε τους σκληρούς αντιεμβολιαστές που θεωρούν είτε ότι δεν υπάρχει πανδημία είτε ότι το εμβόλιο είναι κάτι βλαβερό για τον άνθρωπο. Πρέπει να πάμε στο μικρο-επίπεδο και να επιστρατεύσουμε όλες τις δυνάμεις που έχουμε σε επίπεδο επιστημόνων, κοινωνικών δικτύων, στο επίπεδο ανθρώπων που έχουν επιρροή και αξιοπιστία στο δημόσιο λόγο τους». Άλλωστε, συμπλήρωσε, «η οικονομία δεν θα κλείσει για το 1/3 των ανθρώπων που δεν έχει εμβολιαστεί, έχει αποδειχθεί ότι είναι πολύ μικρότερη και η επιβάρυνση στο σύστημα υγείας: χάρη στον εμβολιασμό αυτή τη στιγμή έχουμε 2 ως 3 φορές λιγότερες νοσηλείες, ΜΕΘ και θανάτους». Αφού απέρριψε δε, τις αιτιάσεις για αντιφάσεις στο δημόσιο λόγο της κυβέρνησης αναφορικά με το πού πρέπει να πέσει το βάρος του εμβολιασμού, εξήγησε: «Υπάρχει η δυνατότητα του εμβολιασμού και των παιδιών, όμως η προσπάθεια όλων πρέπει να εστιασθεί σε αυτούς τους ανθρώπους που έχουν υψηλότερο ρίσκο βαριάς νόσησης και δεν έχουν εμβολιαστεί. Τα παιδιά δεν έχουν αυτό το ρίσκο, θα κάνουν το εμβόλιο επειδή το πιστεύουν οι γονείς τους και επειδή θέλουν να προστατέψουν και τα ίδια, τους συμμαθητές τους και τους εκπαιδευτικούς, όσους αποτελούν το στενό περίγυρό τους. Αυτοί που κινδυνεύουν από τον κορονοϊό είναι οι άνω των 60. Φυσικά και ενθαρρύνουμε και τον εμβολιασμό των παιδιών με βάση τις εισηγήσεις της εθνικής επιτροπής εμβολιασμού αλλά το πρόβλημα δεν είναι τα παιδιά. Το πρόβλημα είναι οι άνω των 60, εκεί πρέπει να εστιάσουμε την προσπάθεια πειθούς».  Σε άλλο σημείο της συνέντευξης, ο υπουργός υπογράμμισε τη διαπίστωση ότι αυτή τη στιγμή 6,4 εκατ. πολίτες έχουν κάνει τουλάχιστον μία δόση, δηλαδή περίπου το 67% των Ελλήνων, πράγμα που είναι «ένα υψηλό ποσοστό σε σχέση με το στόχο που είχαμε θέσει αρχικά». Με δεδομένο όμως ότι «η πανδημία είναι μια δυναμική κατάσταση η οποία διαρκώς εξελίσσεται και η μετάλλαξη “Δέλτα” ειδικότερα, μεταδίδεται πιο γρήγορα, πιο εύκολα, είναι πιο επικίνδυνη, πρέπει να πετύχουμε και υψηλότερα ποσοστά ανοσίας». Σε κάθε περίπτωση «έχουμε περίπου 7,5 εκατ. πολίτες που έχουν φυσική ή τεχνητή ανοσία, 3 στους 4 Έλληνες και Ελληνίδες έχουν θωρακισθεί από τον κορονοϊό» (σ.σ. στους 6,4 εκατ. εμβολιασμένους πολίτες, ο Α. Σκέρτσος πρόσθεσε και 1 εκατ. κατ’ εκτίμηση, που έχει νοσήσει). Και συμπέρανε, «συνολικά είναι ένα υψηλό ποσοστό, πρέπει να πάμε και καλύτερα. ‘Αρα, η ισοπέδωση που ακούγεται από την αντιπολίτευση ή κάποιους που μιλούν δημοσίως, δεν αντιστοιχεί στην πραγματικότητα». Σε ό,τι αφορά την αναμνηστική δόση ειδικότερα, ο υπουργός επικαλέστηκε την εισήγηση της εθνικής επιτροπής εμβολιασμού που έχει καταλήξει να γίνει η δόση αυτή στις πιο ευάλωτες κατηγορίες, τους ανθρώπους που είναι άνω των 60 ετών, τους ανοσοκατασταλμένους και τους ανθρώπους που εργάζονται στο χώρο υγείας και οι οποίοι εκτίθενται περισσότερο στον ιό. Εκτίμησε, μάλιστα, ότι και ο Ευρωπαϊκός Οργανισμός Φαρμάκων (EMA) θα προχωρήσει στην έγκριση, «θα το κάνει, όπως έχουμε ενημερωθεί, τέλος Σεπτεμβρίου ή μέσα στον Οκτώβριο, οι ευρωπαϊκές διαδικασίες κάποιες φορές καθυστερούν», είπε για να προσθέσει πως «ο αντίστοιχος EMA των Ηνωμένων Πολιτειών έχει δώσει την έγκρισή του για τα mRNA εμβόλια και την αναμνηστική δόση». Ευκαιρίας δοθείσης δε, τόνισε για άλλη μια φορά πως «είναι εκτός τραπεζιού το λοκντάουν, είμαστε σε μια νέα φάση της πανδημίας, όπου συμβιώνουμε με τον ιό. Δεν υπάρχει καμία περίπτωση να κλείσει ξανά η οικονομία, η κοινωνία, η εκπαίδευση» και παρέπεμψε στη χρησιμότητα άλλων μέτρων, όπως «το μαζικό, εκτεταμένο testing σε όλους τους χώρους εργασίας (…) μπορούμε να εντοπίζουμε τον ιό πιο γρήγορα, στην πηγή και να απομονώνουμε τα κρούσματα. Η συμβίωση με τον ιό είναι μια κανονικότητα μέχρι να φθάσουμε σε ακόμη υψηλότερα ποσοστά ανοσίας». Στο θέμα που ανέκυψε με τα δικαιώματα των εργαζομένων στις πλατφόρμες, αφού πρώτα έκανε λόγο για «σύγχυση και σκόπιμη παραπληροφόρηση» σε σχέση με το ποιες αλλαγές έχει φέρει ο νόμος Χατζηδάκη, παρατήρησε ότι «η εργασία μέσω πλατφόρμας είναι μια σχετικά καινοφανής πραγματικότητα στην αγορά εργασίας και την οικονομία. Δίνει σε πολλούς εργαζόμενους ευκαιρίες για πρόσθετο εισόδημα αλλά υποκρύπτει και πολλούς κινδύνους για καταστρατήγηση εργασιακών δικαιωμάτων. Έως και τη διακυβέρνηση της Νέας Δημοκρατίας δεν είχε ασχοληθεί κανείς σοβαρά, ούτε και η κυβέρνηση του ΣΥΡΙΖΑ, – και σας το λέω μετά λόγου γνώσεως, μπορούν να το βεβαιώσουν και εργατολόγοι – δεν είχε ασχοληθεί με ρυθμίσεις που προστατεύουν τους freelancers, οι οποίοι εργάζονται μέσω των πλατφορμών. Αυτό έγινε με το νόμο Χατζηδάκη, με τον οποίο διευρύνθηκαν τα δικαιώματα για τους ανθρώπους που εργάζονται με μπλοκάκι σε αυτές τις πλατφόρμες». Και συνέχισε καταθέτοντας τις θετικές αυτές αλλαγές: «Προσδιορίσθηκαν ρητά οι όροι που καταδεικνύουν ότι κάποιος είναι freelancer ή μισθωτός, άρα να μπορεί να προστατευθεί από μια πιθανή εργοδοτική καταχρηστική συμπεριφορά. Δόθηκαν δικαιώματα συνδικαλιστικής οργάνωσης και των ελεύθερων επαγγελματιών, κάτι που δεν έκανε ποτέ ο ΣΥΡΙΖΑ. Εμείς πιστεύουμε στη συλλογική εκπροσώπηση των εργαζομένων ειδικά όταν λειτουργούν ως το πιο ευάλωτο μέρος σε μια εργασιακή σχέση. Και δώσαμε αυτά τα δικαιώματα ώστε να μπορούν να έχουν συλλογική εκπροσώπηση, να έχουν έναν κατώτατο μισθό, να διεκδικήσουν παροχές, ασφάλεια και υγεία στην εργασία -όλα αυτά έγιναν με το νόμο Χατζηδάκη». Ενώ για την υπόθεση της εταιρείας efood ειδικότερα, «αυτό που έγινε από τη συγκεκριμένη εταιρεία είναι καταδικαστέο αλλά δεν έχει να κάνει σε τίποτε με το νόμο Χατζηδάκη. Εκμεταλλεύθηκαν μια δυνατότητα που έδινε σε αυτές τις εταιρείες η εργατική νομοθεσία και επί ΣΥΡΙΖΑ, μια αντίστοιχη εταιρεία θα μπορούσε να επιλέξει αν θα έχει έναν εργαζόμενο ως μισθωτό ή ως ελεύθερο επαγγελματία. Το έκανε με έναν πολύ κακό τρόπο, καταδικάστηκε δημόσια για αυτό και από εκεί και πέρα έχει αλλάξει την τακτική της. Αλλά δεν υπάρχει καμία σχέση με το νόμο Χατζηδάκη, που αντιθέτως διευρύνει τα δικαιώματα των εργαζομένων στις πλατφόρμες», επεσήμανε ο υπουργός Επικρατείας. Ενώ ερωτηθείς για τυχόν εκλογικούς σχεδιασμούς του Μεγάρου Μαξίμου, ο Α. Σκέρτσος ήταν κατηγορηματικός: «Εμείς πιστεύουμε στο πρόγραμμά μας, το έχει πει επανειλημμένα, έχει κουραστεί να το λέει ο πρωθυπουργός, ότι θα εξαντλήσει την 4ετία και πιστεύουμε ότι θα κριθούμε στο τέλος των τεσσάρων ετών με βάση τα αποτελέσματα της πολιτικής μας. Δεν υπάρχει κάποιο σύνδρομο ανασφάλειας σε σχέση με τις πολιτικές που εφαρμόζουμε, πιστεύουμε βαθύτατα και με ειλικρίνεια ότι οι πολιτικές αυτές βελτιώνουν τις ζωές όλων των Ελλήνων. Αλλάζουν την Ελλάδα για όλους τους Έλληνες και όλες τις Ελληνίδες κι αυτό θα αποτιμηθεί στο τέλος της θητείας». Και, παρότι «ο ίδιος ο πρωθυπουργός πριν δέκα ημέρες στη Διεθνή Έκθεση Θεσσαλονίκης διέψευσε κατηγορηματικά ξανά αυτά τα σενάρια», αυτά επανέρχονται, «μπορεί να συμπληρώνουν μια δημόσια συζήτηση αλλά δεν αφορούν τον κυβερνητικό προγραμματισμό». Αναφορικά με το ενδεχόμενο συνάντησης του πρωθυπουργού της Ελλάδας και του Προέδρου της Τουρκίας, σημείωσε πως «πάντα είμαστε ανοιχτοί στο διάλογο, με βάση τα τελευταία δεδομένα δεν συμπίπτουν τα προγράμματα του κ. Μητσοτάκη και του κ. Ερντογάν». Αν αλλάξει το πρόγραμμα του Προέδρου της Τουρκίας, ο οποίος αναχωρεί νωρίτερα, «θα συζητηθεί κι αυτό, είναι ζήτημα συνεννόησης των διπλωματικών γραφείων των δύο ηγετών». Σε κάθε περίπτωση, συνέχισε, «εμείς επιθυμούμε τον πραγματικό, ουσιαστικό διάλογο για την επίλυση των ζητημάτων χωρίς καμία υποχώρηση στις εθνικές, πάγιες θέσεις μας. Η παραβατική συμπεριφορά από την πλευρά της Τουρκίας σε καμία περίπτωση δεν βοηθά στο διάλογο αυτό». Και, για τις σχέσεις με τις Ηνωμένες Πολιτείες Αμερικής, στη σκιά της κρίσης με τη Γαλλία, «η Ελλάδα επιδιώκει πάντα να έχει μια πολυμερή διπλωματική συνεργασία με όλες τις μεγάλες δυνάμεις. Φυσικά λειτουργούμε μέσα στο ευρωπαϊκό πλαίσιο, η σχέση μας με τις ΗΠΑ είναι διαχρονική, ιστορική και πολύ ισχυρή». Η συνέντευξη έκλεισε με το θέμα των πυρκαγιών, με αφορμή τη φωτιά τη Νέα Μάκρη, με τον υπουργό Επικρατείας να δεσμεύεται ότι η κυβέρνηση θα αυστηροποιήσει το νομοθετικό πλαίσιο για τους εμπρηστές – εμπρησμούς, άλλωστε «το έχουμε εξαγγείλει, ήταν μέρος της ατζέντας του Υπουργικού Συμβουλίου του Ιουλίου πριν από τις καταστροφικές πυρκαγιές του Αυγούστου δηλαδή», που ήταν εισήγηση του υπουργού Δικαιοσύνης, κ. Τσιάρα. «Οι ποινές αυτές είχαν μειωθεί επί ΣΥΡΙΖΑ, η προηγούμενη κυβέρνηση στο πλαίσιο της ελάφρυνσης των ποινών για διάφορα βαριά αδικήματα είχε μειώσει τις ποινές. Αυτό αλλάζει και είναι ήδη ειλημμένη απόφαση του Υπουργικού Συμβουλίου να ενταχθεί στο νέο Κώδικα που θα φέρει το Υπουργείο Δικαιοσύνης στη Βουλή».    "
newsit.gr,https://www.newsit.gr/kosmos/aystralia-mpilies-piperiou-kai-sfaires-kaoutsouk-se-diadilosi-kata-tou-lockdown/3368390/,Κοσμος,Αυστραλία: Μπίλιες πιπεριού και σφαίρες καουτσούκ σε διαδήλωση κατά του lockdown,2021-09-21T13:49:00+03:00,,"NewsIT Κοσμος Αυστραλια: Μπιλιες πιπεριου και σφαιρες καουτσουκ σε διαδηλωση κατα του lockdown Με μπίλιες πιπεριού και σφαίρες καουτσούκ απάντησε σήμερα η αστυνομία της Μελβούρνης σε διαδήλωση χιλιάδων διαμαρτυρόμενων σε μια προσπάθεια να διαλύσει την πορεία. Οι διαδηλωτές κατέβηκαν στους δρόμους της Μελβούρνης καταστρέφοντας περιουσίες, μπλοκάροντας έναν βασικό αυτοκινητόδρομο και τραυματίζοντας τρεις αστυνομικούς, με αποτέλεσμα να γίνουν πάνω από 40 συλλήψεις, όπως ανακοίνωσαν οι αρχές. Πρόκειται για τη δεύτερη ημέρα που διαδηλωτές πλημμύρισαν τους δρόμους της Μελβούρνης που τελεί υπό καθεστώς lockdown αφού οι αρχές έκλεισαν τα εργοτάξια για δύο εβδομάδες, λέγοντας ότι οι συχνές μετακινήσεις των εργαζομένων εξαπλώνουν τον κορονοϊό.  «Ήταν ένα πραγματικά δύσκολο περιβάλλον για εμάς», δήλωσε σε δημοσιογράφους ο Σέιν Πάτον, αρχηγός της αστυνομίας στη νοτιοανατολική πολιτεία της Βικτόριας, λέγοντας ότι οι διαδηλώσεις ήταν παράνομες. Τηλεοπτικοί σταθμοί και μέσα κοινωνικής δικτύωσης έδειξαν εικόνες με διαδηλωτές να περπατούν στους δρόμους, ανάβοντας φωτοβολίδες και τραγουδώντας συνθήματα και να επιτίθενται σε περιπολικά της αστυνομίας, περικυκλωμένοι από αστυνομικούς και δυνάμεις των ομάδων αντιμετώπισης ταραχών.   Στους διαδηλωτές δεν περιλαμβάνονταν μόνο εργαζόμενοι στον κατασκευαστικό κλάδο αλλά και όσοι αντιτίθενται στους υποχρεωτικούς εμβολιασμούς και το παρατεταμένο lockdown της Βικτόριας, που καταφέρθηκαν κατά του εμβολίου, του πολιτειακού πρωθυπουργού Νταν Άντριους και του επικεφαλής του συνδικάτου των εργαζομένων, που είχε ταχθεί υπέρ του εμβολιασμού των μελών του. «Οι πράξεις βίας και διατάραξης δεν έχουν ως αποτέλεσμα ένα λιγότερο κρούσμα COVID – στην πραγματικότητα αυτό μόνο βοηθά τον ιό να εξαπλωθεί», ανέφερε ο Άντριους σε ανακοίνωση. Η παύση στις οικοδομικές δραστηριότητες ήρθε σε συνέχεια χθεσινής διαδήλωσης κατά του υποχρεωτικού εμβολιασμού, όπου προκλήθηκαν επεισόδια. Η πολιτεία απαιτεί από όλους τους εργαζομένους στον κατασκευαστικό κλάδο να έχουν λάβει τουλάχιστον μία δόση εμβολίου έως το τέλος αυτής της εβδομάδας. «Η ομάδα δημόσιας υγείας δεν είχε άλλη επιλογή παρά να προχωρήσει σε αναστολή των δραστηριοτήτων και να συνεχίσει να συνεργάζεται με τον κλάδο τις επόμενες δύο εβδομάδες για να αυξηθεί η συμμόρφωση», δήλωσε ο υπουργός Υγείας της πολιτείας Μάρτιν Φόλεϊ σε δημοσιογράφους. Το αναγκαστικό κλείσιμο των εργοταξίων θα επιτείνει τις οικονομικές δυσκολίες της Αυστραλίας, με ορισμένους οικονομολόγους να προβλέπουν ότι τα παρατεταμένα lockdowns μπορεί να οδηγήσουν την οικονομία των 2 τρισεκ. δολαρίων Αυστραλίας (1,45 τρισεκ. δολαρίων ΗΠΑ) σε μια δεύτερη ύφεση.  Η Αυστραλία έχει επιβάλει lockdown στις μεγαλύτερες πόλεις του Σίδνεϊ και της Μελβούρνης καθώς και στην πρωτεύουσα Καμπέρα, προκειμένου να θέσει υπό έλεγχο την έξαρση της ιδιαιτέρα μεταδοτικής μετάλλαξης Δέλτα. Ωστόσο οι αυστηροί περιορισμοί έχουν οδηγήσει σε πορείες κατά του lockdown με την αστυνομία να συλλαμβάνει εκατοντάδες άτομα και στις δύο πόλεις το σαββατοκύριακο. Τα 603 νέα κρούσματα που ανακοινώθηκαν σήμερα στη Βικτόρια είναι ο υψηλότερος ημερήσιος αριθμός τους από τις αρχές του έτους, ενώ καταγράφηκε και ένας θάνατος. Οι αρχές έχουν αρχίσει να χαλαρώνουν κάποιους περιορισμούς για τις συναθροίσεις σε εξωτερικούς χώρους και την άσκηση στο Σίδνεϊ και τη Μελβούρνη καθώς αυξάνονται τα ποσοστά εμβολιασμού, υποσχόμενες περαιτέρω χαλάρωση μόνο το 70-80% του ενήλικου πληθυσμού έχει λάβει και τις δύο δόσεις εμβολίων. Έως τώρα, στην πολιτεία της Νέας Νότιας Ουαλίας, όπου βρίσκεται το Σίδνεϊ, έχει εμβολιαστεί πλήρως το 53% ενώ στη Βικτόρια η κάλυψη είναι 44%. Η Νέα Νότια Ουαλία ανακοίνωσε 1.022 νέες μολύνσεις, η πλειονότητα των οποίων στην πρωτεύουσα Σίδνεϊ, συγκριτικά με 935 κρούσματα και 10 θανάτους χθες. Ακόμα και με την έξαρση του στελέχους Δέλτα, οι μολύνσεις COVID-19 στην Αυστραλία είναι λιγότερες συγκριτικά με πολλά άλλα κράτη, με 88.700 μολύνσεις και 1.178 θανάτους.  "
newsit.gr,https://www.newsit.gr/ellada/koronoios-gogos-i-triti-dosi-emvoliou-i-perioxi-pou-anisyxei-ta-sxoleia-kai-oi-antiemvoliastes/3366999/,Κοσμος,"Κορονοϊός – Γώγος: Η τρίτη δόση εμβολίου, η περιοχή που ανησυχεί, τα σχολεία και οι αντιεμβολιαστές",2021-09-19T13:08:45+03:00,,"NewsIT Ελλαδα Κορονοιος – Γωγος: Η τριτη δοση εμβολιου, η περιοχη που ανησυχει, τα σχολεια και οι αντιεμβολιαστες «Θα υπάρχει ιεράρχηση και στην τρίτη δόση του εμβολίου». Αυτό τόνισε ο καθηγητής και μέλος της επιτροπής των Λοιμωξιολόγων, Χαράλαμπος Γώγος, για τον προγραμματισμό του εμβολιαστικού προγράμματος κατά του κορονοϊού. Μιλώντας στον ΣΚΑΪ, ο κ. Γώγος διευκρίνισε πως θα προηγηθούν οι άνω των 60 ετών που έχουν χαμηλότερη απόκριση και οι υγειονομικοί που εκτίθενται σε μεγάλο κίνδυνο, ενώ εκτίμησε ότι και οι δυο αυτές ομάδες πιθανότατα θα εμβολιαστούν ταυτόχρονα.  Αναφερόμενος στην πορεία της πανδημίας, ο κ Γώγος σημείωσε ότι αυτή την περίοδο υπάρχει ελάφρυνση στο σύστημα υγείας όσον αφορά στις απλές εισαγωγές και εισαγωγές σε ΜΕΘ, ωστόσο τόνισε ότι έχουμε αρκετούς θανάτους. Σημείωσε ότι μετά το καλοκαίρι, οπότε υπήρξε χαλάρωση, οι επιστήμονες ανέμεναν να είναι χειρότερη η κατάσταση. Σύμφωνα με τον ίδιο, η ανοσία από τον εμβολιασμό ανέρχεται περίπου στο 60% και μαζί με τη φυσική ανοσία που έχουν όσοι έχουν νοσήσει, πιθανόν φτάνει το 70%.  Εκτίμησε δε, ότι τα νούμερα μπορούν να ελεγχθούν και ότι το σύστημα υγείας θα τα καταφέρει, ενώ υπογράμμισε ότι ο στόχος δεν είναι να υπάρχει ένα κρεβάτι για τους ασθενείς covid, αλλά να λειτουργήσουν κανονικά τα νοσοκομεία για τους non covid ασθενείς, αναφέροντας παράλληλα ότι υπάρχουν περιοχές που προκαλούν ανησυχία και ανάμεσα σε αυτές είναι και η Βόρεια Ελλάδα. Click4more: Μεγάλη επιτυχία στις δοκιμές του ρινικού εμβολίου! Πως λειτουργεί Τόνισε μεταξύ άλλων ότι έρχεται δύσκολη περίοδος με κλειστούς χώρους και ανοιχτά σχολεία. Ερωτηθείς για τους αντιεμβολιαστές είπε πως υπάρχουν θύλακες αντιεμβολιστών παντού και πως στην εκκλησία το πρόβλημα είναι μεγαλύτερο γιατί μπορούν να επηρεαστούν και μερικοί συνάνθρωποι θρησκευόμενοι. Από την άλλη σημείωσε ότι υπάρχει και η επίσημη φωνή της Εκκλησίας που στηρίζει τους εμβολιασμούς.    ΣΚΑΪ.  "
newsit.gr,https://www.newsit.gr/politikh/stelios-petsas-entasi-stin-vouli-me-kyriako-velopoulo-kai-gianni-ragkousi/3364705/,Κοσμος,Στέλιος Πέτσας: Ένταση στην Βουλή με Κυριάκο Βελόπουλο και Γιάννη Ραγκούση,2021-09-15T20:53:48+03:00,,"NewsIT Πολιτικη Στελιος Πετσας: Ενταση στην Βουλη με Κυριακο Βελοπουλο και Γιαννη Ραγκουση Να μην «ψαρεύει σε θολά νερά» ζήτησε από τον Κυριάκο Βελόπουλο ο αναπληρωτής υπουργός Εσωτερικών Στέλιος Πέτσας, απαντώντας στον επικεφαλής της Ελληνικής Λύσης, στο πλαίσιο της συζήτησης του νομοσχεδίου για τα ζώα συντροφιάς, στην Ολομέλεια της Βουλής. «Κλείνετε το μάτι στους κυνηγούς, αλλά ο εισηγητής σας είναι υπέρ της καθολικής στείρωσης και λέει όχι στα σκυλιά σε πυλωτές και ταράτσες. Ρωτήσατε τους κυνηγούς αν συμφωνούν με αυτές τις θέσεις;», ρώτησε ο κ. Πέτσας.  Στις κατηγορίες του κ. Βελόπουλου για τα “ψέματα” της ΝΔ, ο κ. Πέτσας είπε ότι ο Κυριάκος Μητσοτάκης υποσχέθηκε και μείωσε τον ΕΝΦΙΑ, μείωσε τον φόρο σε επιχειρήσεις και φυσικά πρόσωπα. Υπογράμμισε μάλιστα ότι δεν υπάρχει “σκοτωμένη οικονομία” με 16,2% ανάπτυξη στο 2ο τρίμηνο. «Είπατε για τεστ αντισωμάτων αντί για τεστ των άλλων μορφών για τη διάγνωση του κορονοϊού. Μα το τεστ αντισωμάτων μάς λέει για το παρελθόν, τι έγινε χθες. Αύριο μπορείτε να μας πείτε τι θα γίνει; Δεν μπορεί να κλείνουμε το μάτι ούτε στους αντιεμβολιαστές αλλά ούτε και στην υπόλοιπη κοινωνία που θέλει να είναι προστατευμένη και να μπορεί να κινείται ελεύθερα και να ανακτήσει γρήγορα την κανονικότητα που έχασε λόγω της πανδημίας του κορονοϊού» προσέθεσε ο κ. Πέτσας.  Click4more: Κυριάκος Μητσοτάκης για ζώα συντροφιάς: Επιτέλους αποκτάμε σύγχρονο νομοθετικό πλαίσιο – Η ανάρτηση του Πρωθυπουργού Σχολιάζοντας αναφορά του προέδρου της Ελληνικής Λύσης στην παράταξη του Κωνσταντίνου Καραμανλή, ο κ. Πέτσας είπε ότι «είμαστε περήφανοι που είμαστε συνεχιστές της» ότι «δεν έχουμε ξεχάσει τίποτα και το αποδείξαμε είτε αυτό ήταν στον Έβρο είτε έχει να κάνει με την καθημερινότητα της εκπροσώπησης των εθνικών συμφερόντων παντού [..] και κάνουμε πράξη τη ρήση του Κωνσταντίνου Καραμανλή ότι η Νέα Δημοκρατία είναι αυτή που αγκαλιάζει την ελληνική κοινωνία από τις παρυφές της Αριστεράς μέχρι τη Δεξιά. Και αυτό θα συνεχίσει να κάνει ο Κυριάκος Μητσοτάκης». Από την πλευρά του, ο κ. Βελόπουλος είπε ότι η ΝΔ μίλαγε για κατάργηση και όχι μείωση του ΕΝΦΙΑ ενώ για τις δομές που έλεγε ότι δεν θα δημιουργήσει νέες, τελικά γίνονται στο Φυλάκιο, τη Λέσβο, τη Σάμο, τη Χίο, τη Λήμνο, ύψους δισεκατομμυρίων ευρώ. Την ανάπτυξη, ο κ. Βελόπουλος τη συνέδεσε με τη μειωμένη κατανάλωση λόγω κλειστής αγοράς, ενώ αναφέρθηκε και «στο δάκρυ του για τη Μακεδονία (που) δεν βρίσκει ανταπόκριση στον Έλληνα πρωθυπουργό». Ανταπαντώντας, ο κ. Πέτσας είπε ότι ο κ. Βελόπουλος έχει παρερμηνεύσει τις δεσμεύσεις της ΝΔ για το μεταναστευτικό: «Φύλαξη των συνόρων μας. Το κάναμε. Επιτάχυνση των διαδικασιών ασύλου. Το κάναμε. Κλειστά προαναχωρησιακά κέντρα. Τα κάνουμε. Αυτό που έχει σημασία είναι τα νούμερα που δείχνουν πολύ δραματική μείωση των ροών, αλλά και των διαμενόντων στην ελληνική επικράτεια. Γιατί δεν το αναγνωρίζετε αυτό; Απλώς και μόνο για να κάνετε κάποιες επικοινωνιακού χαρακτήρα τοποθετήσεις». Για τις πρόσφατες εξαγγελίες του κ. Μητσοτάκη στη ΔΕΘ, ο κ. Πέτσας είπε: «Να αφήσουμε να δούμε την επόμενη πορεία, πώς θα πάνε όλα αυτά τα μέτρα ύψους 3,5 δισεκατομμυρίων ευρώ, που ανακουφίζουν τα ελληνικά νοικοκυριά και από το κύμα των ανατιμήσεων, αλλά και σε σχέση με τις προοπτικές της ελληνικής οικονομίας. Όσον αφορά το “ από πού προήλθε η ανάπτυξη”, προήλθε από την εμπιστοσύνη, την έχει αποκαταστήσει η κυβέρνηση του Κυριάκου Μητσοτάκη. Παρεμβαίνοντας αργότερα, μετά την τοποθέτηση του κοινοβουλευτικού εκπροσώπου του ΣΥΡΙΖΑ-ΠΣ Γιάννη Ραγκούση για το δημόσιο χρέος, ο κ. Πέτσας είπε ότι όταν έχουμε μια παγκόσμια πανδημία και αποφασίζουμε να θυσιάσουμε μεγάλο μέρος της συλλογικής μας ευημερίας, μένοντας στο σπίτι και μη δουλεύοντας, το εισόδημα (ΑΕΠ) πέφτει. «Και για να στηρίξουμε νοικοκυριά και επιχειρήσεις, αναπληρώσαμε το χαμένο εισόδημα από το εξωτερικό. Τα δανεικά που λέτε, εισέρρευσαν στη χώρα, με τα ιστορικά χαμηλά επιτόκια, επειδή η κυβέρνηση απεκατέστησε την εμπιστοσύνη προς τη χώρα μας», τόνισε ο αναπληρωτής υπουργός Εσωτερικών και κατέληξε: «Περιμένω από τον αρχηγό της αξιωματικής αντιπολίτευσης στη ΔΕΘ, να εξαγγείλει ένα πρόγραμμα λιτότητας, απολύσεων και περιορισμού του δημοσίου χρέους. Να πείτε, ποιες δαπάνες θα περικόψετε και ποια έσοδα θα αυξήσετε, σε αντιδιαστολή με το πρόγραμμα που εξήγγειλε ο πρωθυπουργός». Click4more: Χρήστος Σταϊκούρας: Η οικονομία θα ανακάμψει ισχυρά το 2021 Ο κ. Ραγκούσης είχε επικρίνει την κυβέρνηση για τη διόγκωση του δημοσίου χρέους στο 276% επί του ΑΕΠ, φέροντας τη χώρα στη δεύτερη σχετική θέση παγκοσμίως. Είπε ότι «το 2011, δύο χρόνια μετά το ξέσπασμα της χρεοκοπίας, με το χρέος στο 171%, μπήκαμε πολλοί τότε στη μάχη απέναντι σε αυτή τη θηλιά για τη χώρα. Ένα από τα μέτρα που είχαμε πάρει τότε, ήταν το φρένο στο χρέος των δήμων, οι οποίοι είχαν αρνητική συμβολή στη διόγκωση του δημοσίου χρέους […]» προσθέτοντας ότι σήμερα η κυβέρνηση Μητσοτάκη, καταργεί αυτά τα μέτρα, «και φέρνετε διάταξη που ανοίγει δρόμο για την υπερχρέωση των δήμων». «Είναι μια εγκληματική απόφαση κατά του συνόλου της χώρας. Δεν έχετε δικαίωμα να ξαναχρεοκοπήσετε τη χώρα» τόνισε.    .  "
newsit.gr,https://www.newsit.gr/kosmos/koronoios-den-emvoliazomai-gia-na-min-gennithoun-onta-me-3-aytia-kai-5-matia/3364315/,Κοσμος,Κορονοϊός: «Δεν εμβολιάζομαι για να μην γεννηθούν όντα με 3 αυτιά και 5 μάτια»,2021-09-15T13:04:02+03:00,,"NewsIT Κοσμος Προεδρος τουρκικου κομματος για κορονοιο: «Δεν εμβολιαζομαι για να μην γεννηθουν οντα με 3 αυτια και 5 ματια» Σε μία απίστευτη δήλωση προχώρησε ο Φατίχ Ερμπακάν, αναφερόμενος στους λόγους που δεν κάνει το εμβόλιο κατά του κορονοϊού. Ο γιος του πρώην ισλαμιστή πρωθυπουργού Νετσμεττίν Ερμπακάν και πρόεδρος στο «Κόμμα Ευημερίας και πάλι», είναι από τους πλέον φανατικούς αντιεμβολιαστές στην Τουρκία. Όπως υποστήριξε, δεν θέλει να εμβολιστεί γιατί «μπορεί να γεννηθούν όντα με τρία αυτιά και πέντε μάτια».  Αναλυτικά, ο Ερμπακάν δήλωσε: «Δεν εμβολιάστηκα. Και ούτε σκέφτομαι να εμβολιαστώ. MRNA σημαίνει παρέμβαση στον πυρήνα του κυττάρου. Μπορεί να προκαλέσετε σε εκείνους τους ανθρώπους γέννηση μισού ανθρώπου και μισού πιθήκου. Μπορεί να γεννηθούν όντα με τρία αυτιά και πέντε μάτια».  "
newsit.gr,https://www.newsit.gr/ellada/ilias-mosialos-Oi-antiemvoliastes-den-einai-thymata-ti-apanta-gia-ta-monoklonika-antisomata/3363896/,Κοσμος,Ηλίας Μόσιαλος: «Oι αντιεμβολιαστές δεν είναι θύματα» – Τι απαντά για τα μονοκλωνικά αντισώματα,2021-09-14T19:37:05+03:00,,"NewsIT Ελλαδα Ηλιας Μοσιαλος: «Oι αντιεμβολιαστες δεν ειναι θυματα» – Τι απαντα για τα μονοκλωνικα αντισωματα Με ανάρτησή του στο Facebook, ο Ηλίας Μόσιαλος απαντά στις αιτιάσεις που δέχθηκε για τοποθέτησή του σχετικά με τη διάθεση των μονοκλωνικών αντισωμάτων για τον κορονοϊό. Ο καθηγητής του LCE στην ανάρτησή του επισημαίνει ότι με δεδομένο πως έχουμε διαθέσιμες συγκεκριμένες ποσότητες μονοκλωνικών, αυτές πρέπει να χορηγηθούν κατά προτεραιότητα σε αυτούς που πραγματικά τις έχουν ανάγκη: Στους καρκινοπαθείς, στους μεταμοσχευμένους, στους συμπατριώτες μας που είναι πραγματικά ευάλωτοι.  «Αν είναι να προστατεύσουμε κάποιους από τις επιπτώσεις τις πανδημίας, αυτοί θα είναι όσοι δεν είχαν επαρκές επίπεδο ανοσοπροστασίας μετά τους εμβολιασμούς» σημειώνει χαρακτηριστικά. Επίσης ο κ. Μόσιαλος επισημαίνει ότι μια ευνομούμενη πολιτεία πρέπει πρώτα και κύρια να προστατεύει τους πραγματικά ευάλωτους και αδύναμους και τονίζει πως «αυτή πιστεύω πως πρέπει να είναι και η στάση της αριστεράς. Όχι το χαϊδεμα των αυτιών των αντιεμβολιαστών και η δημιουργία θολών εντυπώσεων ότι αποκλείονται πολίτες από την πρόσβαση στα μονοκλωνικά».  Η πανδημία έχει τραγικό κόστος σε ανθρώπινες ζωές. Μέχρι στιγμής έχουν πεθάνει περισσότεροι από 4.5 εκατομμύρια άνθρωποι σε όλον τον πλανήτη. Οι περισσότεροι από αυτούς ήταν άνθρωποι με υποκείμενα νοσήματα. Όσοι είναι ανοσοκατασταλμένοι ή πάσχουν από σοβαρά νοσήματα είδαν τις ζωές τους να συμπιέζονται περισσότερο. Μιλάμε για ανθρώπους που αντιμετώπιζαν ήδη σοβαρά προβλήματα υγείας. Μιλάμε για ανθρώπους που δυστυχώς η ασθένειά τους περιόριζε τις δραστηριότητες τους. Μιλάμε για ανθρωπους που ήταν απλά άτυχοι, που τις περισσότερες φορές δεν προκάλεσαν την ασθένειά τους. Σε αυτά τα υπάρχοντα προβλήματα στις ζωές αυτών των ανθρώπων προστέθηκε και μια απειλητική πανδημία. Γνωρίζουμε ότι η θνητότητα σε όσους έχουν σοβαρά προβλήματα υγείας είναι πολλαπλάσια σε σύγκριση με όσους δεν έχουν. Και όσοι έχουν προβλήματα υγείας είναι ήδη πολλαπλά αποκλεισμένοι από πολλές κοινωνικές εκδηλώσεις. Πολλοί έχουν χάσει σημαντικό μέρος του εισοδήματός τους γιατί δεν μπορούν να συμμετέχουν ισότιμα στην αγορά εργασίας. Ταυτόχρονα αυτοί οι άνθρωποι φοβούνται, ζουν σε συνεχή αβεβαιότητα όσον αφορά το μέλλον της υγείας τους στις συνθήκες της πανδημίας. Ρωτήθηκα προχθές σε τηλεοπτική εκπομπή για τα μονοκλωνικά αντισώματα. Τα μονοκλωνικά αντισώματα μπορούν να μειώσουν τις εισαγωγές στα νοσοκομεία, αλλά δεν έχουμε επαρκείς ποσότητες για τη μαζική διάθεση τους στον γενικό πληθυσμό. Και δεν θα τα έχουμε τους επόμενους μήνες. Επομένως, αν είναι να προστατεύσουμε κάποιους από τις επιπτώσεις τις πανδημίας, αυτοί θα είναι όσοι δεν είχαν επαρκές επίπεδο ανοσοπροστασίας μετά τους εμβολιασμούς. Click4more: Κορονοϊός: Κρούσματα σε όλη τη χώρα – Ανησυχία για Θεσσαλονίκη και Λάρισα Αυτό δεν είναι κάτι που το λέω εγώ: το λένε οι ίδιες οι εταιρείες που τα παράγουν γιατί -επί του παρόντος τουλάχιστον- δεν έχουν δυνατότητα μαζικής παραγωγής. Επομένως αν πάρουμε μικρές ποσότητες μονοκλωνικών σε ποιους θα πρέπει να τα χορηγήσουμε; Σε όσους έχουν τη δυνατότητα να κάνουν το εμβόλιο και δεν το κάνουν ή σε όσους ανήκουν στις ευάλωτες ομάδες, που έκαναν το εμβόλιο αλλά δεν ανέπτυξαν αντισώματα και επομένως είναι απροστάτευτοι; Στην απάντησή μου τόνισα, ότι ΔΕΝ υπάρχει δίλημμα. Γιατί; Γιατί οι αντιεμβολιαστές ΔΕΝ είναι θύματα. Έχουν την τύχη να ζουν σε μια χώρα που τους παρέχει το εμβόλιο, και επίσης έχουν την επιλογή να κάνουν το εμβόλιο για να προστατευθούν. Θύμα δεν είναι ο αντιεμβολιαστής που υπονομεύει την συλλογική προσπάθεια της χώρας μας, ή της κάθε χώρας, ώστε να βγούμε από την πανδημία. Θύματα είναι όσοι στάθηκαν άτυχοι και πάσχουν από σοβαρές ασθένειες και δυστυχώς δεν τους καλύπτουν τα εμβόλια. Επομένως, με δεδομένο πως έχουμε διαθέσιμες συγκεκριμένες ποσότητες μονοκλωνικών, αυτές πρέπει να χορηγηθούν κατά προτεραιότητα σε αυτούς που πραγματικά τις έχουν ανάγκη. Στους καρκινοπαθείς, στους μεταμοσχευμένους, στους συμπατριώτες μας που είναι πραγματικά ευάλωτοι. ΔΕΝ υπάρχουν δυστυχώς ποσότητες για όλους. Μακάρι να υπήρχαν. Επομένως εφόσον ΔΕΝ υπάρχουν, το δίκαιο και το ηθικό είναι να θεσπίζουμε προτεραιότητες. Και μια ευνομούμενη πολιτεία πρέπει πρώτα και κύρια να προστατεύει τους πραγματικά ευάλωτους και αδύναμους. Αυτό θεωρώ εγώ πως πρέπει να γίνει και αυτή πιστεύω πως πρέπει να είναι και η στάση της αριστεράς. Όχι το χαϊδεμα των αυτιών των αντιεμβολιαστών και η δημιουργία θολών εντυπώσεων ότι αποκλείονται πολίτες από την πρόσβαση στα μονοκλωνικά. ΔΕΝ αποκλείεται κανείς. Δυστυχώς οι ποσότητες είναι λίγες. Και η αριστερή θέση επιβάλλει να χορηγηθούν σε αυτούς που τα έχουν πραγματικά ανάγκη: στους πραγματικά ευάλωτους. Αρκετά ακούσαμε τους τελευταίους μήνες για φάρμακα που προκαλούν βλάβες σε όσους τα πάρουν, όπως η ιβερμεκτίνη. Φάρμακα που παρουσιάζονται ως λύσεις, όχι μόνο από τους οπαδούς του Τραμπ αλλά και αυτοαποκαλούμενους αριστερούς στη χώρα μας. Αριστερά σημαίνει κοινωνική δικαιοσύνη. Και κοινωνική δικαιοσύνη σημαίνει πως όταν ΔΕΝ έχουμε ένα αγαθό – εν προκειμένω ένα φάρμακο- σε αφθονία, τότε αυτό το χορηγούμε σε αυτούς που είναι ευάλωτοι. Οποιαδήποτε άλλη λογική είναι ακραίος ατομικισμός. Τίποτε περισσότερο – τίποτα λιγότερο».  Φωτογραφίες αρχείου: Reuters / Facebook.  "
newsit.gr,https://www.newsit.gr/topikes-eidhseis/arkadia-loimoksiologos-ksespa-gia-to-thanato-15xronou-den-pethane-apo-to-emvolio/3363552/,Κοσμος,Αρκαδία: Λοιμωξιολόγος ξεσπά για το θάνατο 15χρονου – «Δεν πέθανε από το εμβόλιο»,2021-09-14T12:09:04+03:00,,"NewsIT Τοπικα Νεα Αρκαδια: Λοιμωξιολογος ξεσπα για το θανατο 15χρονου - «Δεν πεθανε απο το εμβολιο, λενε ψεματα οι αρνητες» Σοκ έχει προκαλέσει στην τοπική κοινωνία της Αρκαδίας η είδηση του θανάτου ενός 15χρονου στο χωριό Μαντέικα. Το  παιδί βρέθηκε νεκρό στο σπίτι του το πρωί της Δευτέρας από συγγενικό του πρόσωπο, με την εγκληματική ενέργεια να έχει αποκλειστεί.  Σύμφωνα με το flamis.gr, για την υπόθεση διεξάγεται έρευνα από την Αστυνομία. Φως στην αιτία του θανάτου του 15χρονου αναμένεται να ρίξει η νεκροψία-νεκροτομή. Ωστόσο ήδη κάποιοι αντιεμβολιαστές κυκλοφόρησαν ψεύτικη είδηση πως το παίδι πέθανε μετά από εμβόλιο. Κάτι το οποίο διέψευσε κατηγορηματικά ο λοιμωξιολόγος Κώστας Χρυσανθόπουλος. “Είναι fake news. Καμία σχέση. Κάποιοι άρχισαν να λένε διάφορα για τους δικούς τους λόγους. Δεν ισχύει κάτι τέτοιο. Κανείς νέος άνθρωπος δεν έχει πεθάνει από εμβόλιο MRNA. Σε όλον τον κόσμο” κατέληξε ο γνωστός Πατρινός λοιμωξιολόγος, μιλώντας στον Σκάι Πάτρας 89,4.  "
newsit.gr,https://www.newsit.gr/kosmos/teksas-pethane-i-4xroni-kori-antiemvoliastrias-metaniomeni-i-mitera/3363437/,Κοσμος,Τέξας: Πέθανε η 4χρονη κόρη αντιεμβολιάστριας – Μετανιωμένη η μητέρα,2021-09-14T09:54:49+03:00,,"NewsIT Κοσμος Τεξας: Πεθανε η 4χρονη κορη αντιεμβολιαστριας - «Ευχομαι να μην ημουν ποτε εναντια στο εμβολιο» Ένα μικρό κορίτσι μόλις 4 ετών άφησε την τελευταία της πνοή στο Τέξας ύστερα από επιπλοκές του κορονοϊού. Ωστόσο, αυτό που προκαλεί εντύπωση είναι το γεγονός ότι η μητέρα της είχε ταχθεί ανοιχτά κατά του εμβολιασμού, ενώ η μικρή έχασε τη ζωή της μόνο μέσα σε λίγες ώρες. Η μικρή Kali Cook πέθανε από επιπλοκές του κορονοϊού στον ύπνο της στο Τέξας μόλις πέντε ώρες μετά τον πρώτο πυρετό. Η μητέρα της Karra Harwood μίλησε συντετριμμένη στη Houston Chronicle. Η ίδια είπε: «Η Kali ήταν εντελώς καλά και μετά… έφυγε. Την πήρε τόσο γρήγορα».  Η μητέρα αποκάλυψε πως είχε βρεθεί θετική στον κορονοϊό την προηγούμενη μέρα και μαζί με τον σύντροφό της έμειναν σπίτι σε καραντίνα. Όπως είπε, το ζευγάρι ήταν αντίθετο στο εμβόλιο κατά του κορονοϊού και πλέον δηλώνει μετανιωμένη. Σημείωσε χαρακτηριστικά: «Ήμουν ένας από τους ανθρώπους που ήταν αντιεμβολιαστές, ήμουν εναντίον τους». «Τώρα εύχομαι να μην ήμουν ποτέ», παραδέχτηκε. Σημειώνεται πως στο Τέξας, το ποσοστό των εμβολιασμένων είναι κάτι παραπάνω από 50%, σύμφωνα με τα στοιχεία από το Johns Hopkins University.  Texas girl, 4, dies of COVID-19 after being infected by anti-vax mom https://t.co/KxmN2Q16Wq pic.twitter.com/D9g2mVKGel  Η Kali ήταν το πρώτο παιδί που πέθανε από COVID-19 στην κομητεία Galveston στη διάρκεια της πανδημίας, η οποία έχει καταγράψει σχεδόν 50.000 επιβεβαιωμένα κρούσματα και περισσότερους από 470 θανάτους, όπως προκύπτει από τα στοιχεία.  "
newsit.gr,https://www.newsit.gr/topikes-eidhseis/patra-koronoios-nosise-enas-apo-tous-pio-fanatikous-arnites-i-tragodia-pou-agnoei/3362746/,Κοσμος,Πάτρα – Κορονοϊός: Νόσησε ένας από τους πιο φανατικούς αρνητές – Η τραγωδία που αγνοεί,2021-09-13T10:23:42+03:00,,"NewsIT Τοπικα Νεα Πατρα – Κορονοιος: Νοσησε ενας απο τους πιο φανατικους αρνητες – Η τραγωδια που αγνοει Ο 55χρονος επιχειρηματίας δίνει μάχη σε νοσοκομείο στην Πάτρα. Ο κορονοϊός μπήκε αναπάντεχα στη ζωή της οικογένειάς του… Τρεις άνθρωποι από την Αχαϊα που δίνουν μάχη στην ΜΕΘ. Δύο αντιεμβολιαστές και μία υπέρμαχος του εμβολίου και της υγείας. Η πρώτη περίπτωση αφορά 55χρονο επιχειρηματία. Η σελίδα του στο Facebook είναι γεμάτη μηνύματα κατά του εμβολίου. Είχε χαρακτηριστεί στην περιοχή της Αιγιάλειας ως ένας από τους πιο φανατικούς αντιεμβολιαστές και αρνητές του κορονοϊού. Όμως ο ιός τον «χτύπησε» με τον πιο άσχημο τρόπο.  Ο 55χρονος επιχειρηματίας, πατέρας παιδιών νοσηλεύεται σε πολύ σοβαρή κατάσταση στην ΜΕΘ του Νοσοκομείου Ρίου. Στην οικογένειά του, κόλλησαν όλοι. Μέχρι και η ηλικιωμένη μητέρα του. Η οποία δυστυχώς στα τέλη της περασμένης εβδομάδας έχασε τη μάχη. Προφανώς ο άνδρας δεν γνωρίζει ότι η μάνα του κατέληξε. Σύμφωνα με το pelop.gr, η σύζυγος και τα δύο του παιδιά ήταν πιο τυχεροί. Νόσησαν, εμφάνισαν υψηλό πυρετό αλλά δεν χρειάστηκε να νοσηλευτούν. Πλέον προσεύχονται να ξεπεράσει το πρόβλημα ο δικός τους άνθρωπος. Ο σύζυγος και πατέρας. Οι γιατροί δίνουν καθημερινή μάχη. Όπως κάνουν για κάθε ασθενή. Σε διπλανό κρεβάτι, ένας 45χρονος επιχειρηματίας από την Πάτρα. Και εκείνος αντιμετώπιζε τον κορονοϊό με δυσπιστία ενώ… ούτε καν συζητούσε το ενδεχόμενο να κάνει το εμβόλιο! Όμως ο κορονοϊός δεν του «χαρίστηκε»! Ιδιοκτήτης beach bar, από τους πλέον αγαπητούς στην Πάτρα και χωρίς κανένα υποκείμενο νόσημα. Δίνει εδώ και εβδομάδες την μάχη του. Διασωληνωμένος και με τις ευχές όλων να ξεπεράσει τον κίνδυνο. «Είναι πολύ σοβαρά αλλά είμαστε όλοι πάνω καταπάνω» δήλωσε στην εφημερίδα «Πελοπόννησος» η Επίκουρος Καθηγήτρια Λοιμωξιολογίας Καρολίνα Ακινόσογλου.    "
newsit.gr,https://www.newsit.gr/politikh/kyriakos-mitsotakis-sti-deth-2021-den-vlepo-politiki-ypokinisi-ton-antiemvoliaston/3362306/,Κοσμος,Κυριάκος Μητσοτάκης στη ΔΕΘ 2021: Δεν βλέπω πολιτική υποκίνηση των αντιεμβολιαστών,2021-09-12T15:35:17+03:00,,"NewsIT Πολιτικη Κυριακος Μητσοτακης στη ΔΕΘ 2021: Δεν βλεπω πολιτικη υποκινηση των αντιεμβολιαστων Για τους αντιεμβολιαστές και τις κινητοποιήσεις τους που θέτουν σε κίνδυνο τη δημόσια υγεία μίλησε ο πρωθυπουργός Κυριάκος Μητσοτάκης στη συνέντευξη τύπου στην 85η ΔΕΘ. Ο κ. Μητσοτάκης είπε ότι αντιεμβολιαστές υπάρχουν παντού στον κόσμο και πως οι αντιδράσεις στην Ελλάδα είναι σχετικά περιορισμένες, ενώ παραδέχθηκε πως εκείνοι που έχουν ιδεολογικά θέση ενάντια στα εμβόλια δεν μπορούν εύκολα να πειστούν.  «Το μόνο που έχω να τους πω είναι ότι αναλαμβάνουν ένα πολύ μεγάλο ρίσκο. Η δουλειά μας είναι να συνομιλούμε με όλους όσο κι αν έχουμε πολύ μεγάλη δυσκολία στην πειθώ. Πολιτική υποκίνηση δεν βλέπω, ενώ από την άλλη είναι σαφές ότι η αξιωματική αντιπολίτευση δεν έβαλε ποτέ πλάτη απέναντι στον εμβολιασμό. Σε καμία περίπτωση όμως δεν θεωρώ ότι αυτές οι κινητοποιήσεις είναι υποκινούμενες», κατέληξε ο πρωθυπουργός.   "
newsit.gr,https://www.newsit.gr/ellada/sparaxtikos-o-kathigitis-mpouxalis-apoxairetise-tin-anemvoliasti-aderfi-tou-pou-pethane-apo-koronoio/3362204/,Κοσμος,Σπαραχτικός ο καθηγητής Μπουχάλης – Αποχαιρέτησε την ανεμβολίαστη αδερφή του που πέθανε από κορονοϊό,2021-09-12T12:46:30+03:00,,"NewsIT Ελλαδα Σπαραχτικος ο καθηγητης Μπουχαλης – Αποχαιρετησε την ανεμβολιαστη αδερφη του που πεθανε απο κορονοιο Συγκλονίζει η ανάρτηση του καθηγητή Δημήτρη Μπούχαλη που διδάσκει σε πανεπιστήμιο της Βρετανίας και διαπρέπει στον κλάδο του τουριστικού management. Όπως αναφέρει η αδερφή του, Διαμαντούλα, νόσησε από κορονοϊό, διασωληνώθηκε και τελικά δεν κατάφερε να κρατηθεί στη ζωή. Η άτυχη γυναίκα παρά τις παραινέσεις του καθηγητή δεν είχε εμβολιαστεί κατά του κορονοϊού καθώς είχε δεύτερες σκέψεις από όσα άκουγε από κάποιους.  Ο Δημήτρης Μπουχάλης την αποχαιρετά με ένα μακροσκελές κείμενο στο facebook όπου κάπου αναφέρει πως “άκουγες τις κουταμάρες που έλεγαν οι ηλίθιοι που σε σκότωσαν.  "
newsit.gr,https://www.newsit.gr/topikes-eidhseis/deth-2021-ennea-syllipseis-gia-ta-epeisodia-me-tous-antiemvoliastes-vomvardismeno-topio-i-perioxi-sto-vellideio/3362070/,Κοσμος,ΔΕΘ 2021: Εννέα συλλήψεις για τα επεισόδια με τους αντιεμβολιαστές – Βομβαρδισμένο τοπίο η περιοχή στο Βελλίδειο,2021-09-12T00:01:21+03:00,,"NewsIT Τοπικα Νεα ΔΕΘ 2021: Εννεα συλληψεις για τα επεισοδια με τους αντιεμβολιαστες – Βομβαρδισμενο τοπιο η περιοχη στο Βελλιδειο Σε εννέα συλλήψεις για συμμετοχή στα επεισόδια που έγιναν κατά τη διάρκεια της συγκέντρωση αντιεμβολιαστών στη Θεσσαλονίκη προχώρησαν το Σάββατο (11/9) οι αστυνομικές αρχές, ενώ έγιναν 6 προσαγωγές. Οι συλληφθέντες αναμένεται να οδηγηθούν στον αρμόδιο εισαγγελέα. Υπενθυμίζεται ότι νωρίτερα σήμερα το κέντρο της Θεσσαλονίκης είχε μετατραπεί σε πεδίο μάχης με αφορμή την ΔΕΘ 2021, καθώς σημειώθηκαν επεισόδια κατά την διάρκεια συγκέντρωσης διαμαρτυρίας αντιεμβολιαστών. Διαδηλωτές συγκρούστηκαν με δυνάμεις των ΜΑΤ, ενώ επιχειρούσαν να φθάσουν στο Βελλίδειο που πραγματοποιούνταν η ομιλία του πρωθυπουργού.      Ειδικότερα, όπως μετέδωσαν τοπικά ΜΜΕ, συγκρούσεις αντιεμβολιαστών με δυνάμεις των ΜΑΤ σημειώθηκαν στην οδό Μεγάλου Αλεξάνδρου και στην Νέα Παραλία. Από τα επεισόδια τραυματίστηκε ένας διαδηλωτής, τον οποίο παρέλαβε το ΕΚΑΒ.     Εκτεταμένα επεισόδια με χημικά και πέτρες σημειώθηκαν όμως και λίγα μέτρα μακριά από το Βελλίδειο. Διαδηλωτές εκτόξευσαν πέτρες, ξύλα αλλά και βόμβες μολότοφ σε βάρος των αστυνομικών που “απάντησαν” με δακρυγόνα, χειροβομβίδες κρότου – λάμψης και με ρίψεις νερού από μία «αύρα». Σημειώνεται ότι από τις βόμβες μολότοφ ξέσπασαν φωτιές σε αρκετά σημεία του πάρκου γύρω από το Βελλίδειο, με τις αστυνομικές δυνάμεις να επεμβαίνουν με ακόμα μεγαλύτερη ένταση προκειμένου να απομακρύνουν τους διαδηλωτές από το σημείο.    Τα επεισόδια ξεκίνησαν έξω από το συνεδριακό κέντρο όταν ομάδα διαδηλωτών προσπάθησε να προσεγγίσει το σημείο όπου θα μιλούσε ο πρωθυπουργός. Η συγκέντρωση των αντιεμβολιαστών ξεκίνησε νωρίς το απόγευμα του Σαββάτου από τον Λευκό Πύργο και πολλοί κρατούσαν καπνογόνα, ελληνικές σημαίες και πανό με συνθήματα κατά της κυβέρνησης.  Τα σπασμένα κιγκλιδώματα, οι πέτρες και τα σημάδια στον δρόμο από τις ρίψεις χημικών, συνθέτουν αυτή την ώρα την εικόνα στην περιοχή του δημαρχιακού Μεγάρου, λίγα μέτρα μακριά από το Βελλίδειο. Μάλιστα, προσωπικό του Τμήματος Καθαριότητας του δήμου Θεσσαλονίκης ήδη βγήκε στους δρόμους για να μαζέψει τα… σπασμένα από την πορεία.    , thesstoday.gr και GR Times  "
newsit.gr,https://www.newsit.gr/politikh/kyriakos-mitsotakis-sti-deth-2021-ta-metra-oi-proeidopoiiseis-kai-oi-neoi-sto-epikentro/3362026/,Κοσμος,"Κυριάκος Μητσοτάκης στη ΔΕΘ 2021: Τα μέτρα, οι προειδοποιήσεις και οι νέοι στο επίκεντρο",2021-09-11T22:28:10+03:00,,"NewsIT Πολιτικη Μετρα πανω απο 3 δισ. εξηγγειλε ο Κυριακος Μητσοτακης στη ΔΕΘ - Παροχες σε νεους, παταξη ακριβειας και μειωσεις φορων Στις 20.22 ακριβώς άρχισε την ομιλία του ο πρωθυπουργός Κυριάκος Μητσοτάκης στη ΔΕΘ 2021, μια ομιλία που ήταν η πιο γεμάτη παροχές των τελευταίων χρόνων σε πολλές κατηγορίες πολιτών. Και κάποιες από αυτές ήταν γενναίες. Με νέους και νέες να κάθονται στην πρώτη σειρά των καλεσμένων ο πρωθυπουργός ξεδίπλωσε το πρόγραμμα της κυβέρνησής του για το επόμενο διάστημα.  Η ομιλία του πρωθυπουργού και οι εξαγγελίες που έκανε είχαν και λίγο άρωμα εκλογών και όχι άδικα αφού το 2022 είναι ούτως ή άλλως προεκλογική χρονιά. Τα όσα είπε ο πρωθυπουργός Κυριάκος Μητσοτάκης στην ομιλία του που κράτησε πάνω από μια ώρα, είχαν ως επίκεντρο όχι μόνο τους νέους αλλά και άλλες κατηγορίες πολιτών που ταλαιπωρήθηκαν πολύ τα τελευταία χρόνια από την κρίση.    Ιδιαίτερη αναφορά έκανε ο Κυριάκος Μητσοτάκης και στην πανδημία τονίζοντας εμφατικά για ακόμα μια φορά ότι η μόνη λύση είναι το εμβόλιο. Επανέλαβε ότι η οικονομία και η κοινωνία δεν πρόκειται να ξανακλείσουν στέλνοντας μήνυμα στους αντιεμβολιαστές. «Εμβολιαζόμαστε και απελευθερωνόμαστε», είπε χαρακτηριστικά. Άφησε μάλιστα και κάποια από όσα έχει να πει και για αύριο Κυριακή στην καθιερωμένη συνέντευξη Τύπου που θα παραχωρήσει το μεσημέρι λέγοντας: «Θα μιλήσω «για τις μεταρρυθμίσεις που σχεδιάζουμε. Για το ΕΣΥ, την πρωτοβάθμια φροντίδα, για τα αποτελέσματα της πολιτικής μας στο μεταναστευτικό και πώς η Δικαιοσύνη θα στεγαστεί σε νέα κτίρια και πώς θα ψηφιοποιηθεί για να αποδίδεται πιο γρήγορα». Με βάση τις ανακοινώσεις για την εκτίναξη του ΑΕΠ, ο Κυριάκος Μητσοτάκης είπε ότι ο στόχος για την ανάπτυξη αναθεωρείται και πηγαίνει από το 3,6% στο 5,9%. Κάνοντας τον απολογισμό των δυο χρόνων που είναι στην εξουσία ο πρωθυπουργός είπε «Οι 19 από τους 26 μήνες της διακυβέρνησής μας ήταν μήνες κρίσεων και μεγάλων προκλήσεων». Και συνέχισε: «Οι Έλληνες πληρώνουν, πλέον, λιγότερους φόρους παντού: στον ΕΝΦΙΑ, στο εισόδημα, στον ΦΠΑ, στην Εισφορά Αλληλεγγύης. Όπως και όλοι, εργαζόμενοι και επιχειρήσεις, καταβάλλουν λιγότερες εισφορές. Την ίδια ώρα η Ελληνική Δημοκρατία δανείζεται με τους ευνοϊκότερους όρους στην ιστορία της». «Από αυτό εδώ το βήμα, εισηγούμαι, ένα Εθνικό Σχέδιο Δράσης για την Νεολαία. Ένα πλαίσιο πολιτικών, που θα συζητήσουμε μαζί, βήμα-βήμα, σε κάθε περιφέρεια της χώρας, τους επόμενους μήνες», είπε και εξήγησε τι εννοεί. Ανακοίνωσε 7 μέτρα για τη νέα γενιά και στρατηγική 90 σημείων/πολιτικών που θα τεθεί σε δημόσια διαβούλευση με τους νέους τους επόμενους 6 μήνες. Τα μέτρα αυτά είναι: · «πρώτο ένσημο» / 1.200 ευρώ για 6 μήνες σε όσους νέους προσλαμβάνονται σε δουλειές πλήρους απασχόλησης χωρίς να έχουν προϋπηρεσία (600 ευρώ στον εργαζόμενο και 600 ευρώ στον εργοδότη) · Κάλυψη ασφαλιστικών εισφορών για επιπλέον 50.000 θέσεις εργασίας σε όλους τους κλάδους της οικονομίας (συνολικά 150.000 θέσεις εργασίας) · Επέκταση στεγαστικού επιδόματος 1000 ευρώ/έτος και στους σπουδαστές δημοσίων ΙΕΚ · Κατάργηση ειδικού τέλους κινητής τηλεφωνίας για όλους τους νέους έως 29 ετών για φθηνότερη πρόσβαση στο διαδίκτυο με μείωση έως 20 ευρώ σε κάθε λογαριασμό/μήνα. ·  50 GB δώρο στο κινητό τους για όλους τους ανηλίκους 15-17 ετών που έχουν ήδη εμβολιαστεί ή επιλέγουν να εμβολιαστούν έως το τέλος του 2021. · Καθιέρωση ψηφιακής κάρτας, ένα ψηφιακό πορτοφόλι, όπου θα συγκεντρώνονται όλες οι παροχές του κράτους προς τους νέους. · Κατάργηση του φόρου γονικών παροχών και δωρεών από τους γονείς προς τα παιδιά.    Ο Κυριάκος Μητσοτάκης, εξήγγειλε τρία μέτρα για την πάταξη της ακρίβειας και έστειλε μήνυμα σε όσους επιχειρήσουν να πατήσουν πάνω σε μια παγκόσμια αναστάτωση να αισχροκερδήσουν. Μίλησε για:  · Χαμηλό συντελεστή ΦΠΑ σε προϊόντα μαζικής κατανάλωσης, όπως ο καφές και τα αναψυκτικά. · Αυστηρό έλεγχο του ανταγωνισμού και εφαρμογή του νομικού πλαισίου περί αισχροκέρδειας. Προειδοποίησε μάλιστα όπως είπε κάποιους επιτήδειους να μην εκμεταλλευτούν ένα παγκόσμιο φαινόμενο για να αυξήσουν τα περιθώρια κέρδους τους. · Κρατική στήριξη απέναντι σε ανατιμήσεις οι οποίες επηρεάζουν ευθέως τα οικονομικά κάθε ελληνικού σπιτιού. Και έκανε ειδική αναφορά στις αυξήσεις στις τιμές του ρεύματος. Τα μέτρα: · μειωμένος ΦΠΑ σε καφέ, μεταφορές, μη αλκοολούχα ποτά, γυμναστήρια, σχολές χορού, τουρισμό, κινηματογράφους  · Νέο ταμείο ενεργειακής μετάβασης για την κάλυψη του 80% των αυξήσεων ηλεκτρικού ρεύματος απευθείας στο λογαριασμό κάθε νοικοκυριού σε ΟΛΟ τον πληθυσμό της χώρας  · Μείωση ΦΠΑ ζωοτροφών στο 6% για τους αγρότες · Αύξηση επιδόματος θέρμανσης κατά 20% · Κατάργηση ειδικού τέλους τηλεπικοινωνιών για νέους έως 29 ετών και μείωση στο 10% flat για τον υπόλοιπο πληθυσμό  · Μείωση του ΕΝΦΙΑ · Αναστολή πληρωμής τέλους συνδρομητικής τηλεόρασης · 30% μείωση φορολογίας εισοδήματος στα φυσικά πρόσωπα που πραγματοποιούν δαπάνες έως 5.000 ευρώ μέσω ηλεκτρονικών συναλλαγών σε συγκεκριμένους κλάδους (πχ υδραυλικοί, ηλεκτρολόγοι, οικιακές υπηρεσίες, γυμναστήρια, ταξί, νομικές υπηρεσίες κοκ) · Προς τους πραγματικά ευάλωτους πολίτες, η Πολιτεία αποφάσισε να παρέχει και μία πρόσθετη οικονομική στήριξη. Γι’ αυτό και τον Δεκέμβριο, σε όλους τους δικαιούχους του Ελάχιστου Εγγυημένου Εισοδήματος θα καταβληθεί το διπλάσιο ποσό από αυτό που θα λάμβαναν κανονικά. Μια πράξη ανακούφισης πριν από τις γιορτές σε εκείνους που το έχουν περισσότερο ανάγκη. · Διαγραφή 50% οφειλής από όλες τις επιστρεπτέες προκαταβολές · Έκπτωση 30% στο φόρο εισοδήματος για τις επιχειρήσεις που προχωρούν σε συγχωνεύσεις/εξαγορές · Μείωση κατά 50% του φόρου συγκέντρωσης κεφαλαίου · Επέκταση έως τέλος του 2021 του προγράμματος συνεργασία ·  Επέκταση έως τέλος του 2021 του προγράμματος Γέφυρα για δανειολήπτες · Θέσπιση υπερεκπτώσεων 100% για τις ΜμΕ που πραγματοποιούν πράσινες και ψηφιακές επενδύσεις  · Μείωση φόρου εισοδήματος στο 22% · Επέκταση της αναστολής της εισφοράς αλληλεγγύης για τους ιδιωτικούς υπαλλήλους έως το τέλος του 2022 · Επέκταση της μείωσης των ασφαλιστικών εισφορών κατά 3 μονάδες έως το τέλος του 2022 · Επέκταση έως τέλος του 2021 του προγράμματος επιδότησης κενών θέσεων στον πολιτισμό  · Εκσυγχρονισμός των μεγάλων νοσοκομείων, αυτοδύναμα Κέντρα Υγείας και ΣΔΙΤ για την κατασκευή πρωτοβάθμιων δομών.  · Πιο αποτελεσματικός ΕΟΠΥΥ · Εξορθολογισμός φαρμακευτικής δαπάνης και του claw back με γενναία εξάπλωση των γενοσήμων.  · Διενέργεια δωρεάν προληπτικών εξετάσεων καρκίνου τραχήλου της μήτρας, καρκίνου του μαστού, καρκίνου παχέος εντέρου και διαγνωστικών εξετάσεων για καρδιαγγειακό κίνδυνο από 1/2022. Ο πρωθυπουργός έκανε φυσικά και ειδική αναφορά στην Θεσσαλονίκη εξαγγέλοντας μέτρα που αφορούν την πόλη και τους κατοίκους της. · διπλή ανάπλαση γηπέδου Άρη στην Πυλαία και πάρκου στη Χαριλάου · Νέο ογκολογικό νοσοκομείο στη δυτική θεσσαλονίκη · Χάραξη ενιαίου παραλιακού μετώπου 40 χλμ από το καλοχώρι έως τη Μηχανιώνα · Μελέτη επέκτασης του μετρό στη δυτική θεσσαλονίκη · Εξυγίανση άτυπης βιομηχανικής συγκέντρωσης στο καλοχώρι  «O ΕΝΦΙΑ», είπε ο Κυριάκος Μητσοτάκης,  «θα εξακολουθήσει να μειώνεται στη βάση των νέων αντικειμενικών αξιών και μιας νέας, δικαιότερης αντιμετώπισης των φόρων στην ακίνητη περιουσία. Στη συζήτηση του Προϋπολογισμού θα παρουσιασθεί το πλήρες σχέδιο. Αυτό, όμως, που μπορώ να πω σήμερα είναι ότι τα περισσότερα νοικοκυριά, το 2022 θα πληρώσουν χαμηλότερο ΕΝΦΙΑ από το 2021. Και ότι ο συμπληρωματικός φόρος ΕΝΦΙΑ θα ενσωματωθεί στην κύρια κλίμακά του, όπως είχαμε υποσχεθεί και προεκλογικά».  Κλείνοντας την ομιλία του, ο Κυριάκος Μητσοτάκης, προσπάθησε να δώσει την εικόνα της Ελλάδας του μέλλοντος λέγοντας: «Η πατρίδα μας είναι σήμερα πιο ισχυρή απ’ ό,τι ήταν τα προηγούμενα χρόνια. Είναι πιο ισχυρή οικονομικά. Είναι πιο ισχυρή γεωπολιτικά. Είναι πιο ισχυρή αμυντικά. Η εικόνα της στο εξωτερικό έχει αλλάξει.Το κύρος της έχει ενισχυθεί. Είναι μια χώρα με αυτοπεποίθηση, που ξέρει πού θέλει να πάει σε έναν κόσμο γεμάτο προκλήσεις. Και αυτή είναι η πιο δυναμική παρακαταθήκη για τις πιο ήσυχες θάλασσες του μέλλοντος». Διαβεβαίωσε πως είναι σήμερα πιο αισιόδοξος από ποτέ και ότι «από σήμερα ξεκινά μια νέα, συναρπαστική διαδρομή που θα διανύσουμε όλοι μαζί κάνοντας πράξη το σύνθημα της φετινής έκθεσης: Για μια πατρίδα που ξέρει, μπορεί και τολμά. Για τη γενναία Ελλάδα που βαδίζει μπροστά και κοιτάζει μόνο ψηλά. Στον δρόμο που μας δείχνουν ο Γιώργος Σεφέρης και ο Μίκης Θεοδωράκης που θα είναι πάντα δίπλα μας. Λίγο ακόμα να σηκωθούμε, λίγο ψηλότερα. Τους απαντάμε πολύ υψηλότερα η Ελλάδα, το θέλουμε, το αξίζουμε και το μπορούμε και θα τα καταφέρουμε». Δείτε όλη την ομιλία του Πρωθυπουργού  ΑΠΟΣΤΟΛΗ ΣΤΗ ΘΕΣΣΑΛΟΝΙΚΗ: ΚΑΤΕΡΙΝΑ ΣΕΡΕΤΗ  "
newsit.gr,https://www.newsit.gr/topikes-eidhseis/deth-2021-syllipseis-meta-ta-epeisodia-me-tous-antiemvoliastes-pedio-maxis-i-nea-paralia/3361965/,Κοσμος,ΔΕΘ 2021: Συλλήψεις μετά τα επεισόδια με τους αντιεμβολιαστές – Πεδίο μάχης η Νέα Παραλία,2021-09-11T21:23:53+03:00,,"NewsIT Τοπικα Νεα ΔΕΘ 2021: Συλληψεις μετα τα επεισοδια με τους αντιεμβολιαστες – Πεδιο μαχης η Νεα Παραλια Σε πεδίο μάχης έχει μετατραπεί η Νέα Παραλία στη Θεσσαλονίκη με αφορμή την ΔΕΘ 2021, καθώς σημειώθηκαν επεισόδια κατά την διάρκεια συγκέντρωσης διαμαρτυρίας αντιεμβολιαστών. Διαδηλωτές συγκρούστηκαν με δυνάμεις των ΜΑΤ, ενώ επιχειρούν να φθάσουν στο Βελλείδιο που πραγματοποιείται η ομιλία του πρωθυπουργού.  Σύμφωνα με το thesstoday.gr, συγκρούσεις αντιεμβολιαστών με δυνάμεις των ΜΑΤ σημειώθηκαν στην οδό Μεγάλου Αλεξάνδρου και από τα επεισόδια τραυματίστηκε ένας διαδηλωτής στη Νέα Παραλία. Το ΕΚΑΒ έχει παραλάβει τον τραυματία, και – σύμφωνα πάντα με το thesstoday.gr – οι δυνάμεις της ΕΛΑΣ έχουν απομακρυνθεί.      Νωρίτερα, λίγα μέτρα μακριά από το Βελλίδειο σημειώθηκαν εκτεταμένα επεισόδια με χημικά και πέτρες. Οι διαδηλωτές εκτόξευσαν πέτρες, ξύλα αλλά και βόμβες μολότοφ σε βάρος των αστυνομικών που “απάντησαν” με δακρυγόνα, χειροβομβίδες κρότου – λάμψης και με ρίψεις νερού από μία «αύρα».    Οι αστυνομικές αρχές, όπως αναφέρει το thesstoday.gr και το GR Times, έχουν προχωρήσει σε τέσσερις συλλήψεις και μία προσαγωγή.      Σημειώνεται ότι από τις βόμβες μολότοφ ξέσπασαν φωτιές σε αρκετά σημεία του πάρκου γύρω από το Βελλίδειο, με τις αστυνομικές δυνάμεις να επεμβαίνουν με ακόμα μεγαλύτερη ένταση προκειμένου να απομακρύνουν τους διαδηλωτές από το σημείο.  Τα επεισόδια ξεκίνησαν έξω από το συνεδριακό κέντρο όταν ομάδα διαδηλωτών προσπάθησε να προσεγγίσει το σημείο όπου θα μιλήσει ο πρωθυπουργός. Οι αστυνομικοί τους απώθησαν αρχικά με ρίψεις νερού με αποτέλεσμα να δημιουργηθεί ένταση. Ακολούθησε ανθρωποκυνηγητό και οι αστυνομικές δυνάμεις “εγκλώβισαν” τους διαδηλωτές προς την παραλία.  Νωρίτερα κρατώντας καπνογόνα, ελληνικές σημαίες και πανό και φωνάζοντας συνθήματα κατά της κυβέρνησης ξεκίνησαν πορεία από το Λευκό Πύργο.      Με πληροφορίες και φωτογραφίες από thesstoday.gr και GR Times  "
newsit.gr,https://www.newsit.gr/kosmos/koronoios-konstantinoupoli-xiliades-antiemvoliastes-stous-dromous-oxi-test-kai-maskes/3361957/,Κοσμος,Κορονοϊός – Κωνσταντινούπολη: Χιλιάδες αντιεμβολιαστές στους δρόμους – «Όχι τεστ και μάσκες»,2021-09-11T20:55:09+03:00,,"NewsIT Κοσμος Κορονοιος – Κωνσταντινουπολη: Χιλιαδες αντιεμβολιαστες στους δρομους – «Οχι τεστ και μασκες» Στην Κωνσταντινούπολη περισσότεροι από 2.000 άνθρωποι διαμαρτυρήθηκαν για τον εμβολιασμό. Ζήτησαν να καταργηθούν οι υποχρεωτικοί εμβολιασμοί, τα τεστ και η χρήση μάσκας. Στη μεγαλύτερη ανάλογη κινητοποίηση που έχει γίνει στην Τουρκία για τα μέτρα κατά της διασποράς του κορονοϊού, οι συγκεντρωμένοι στην Κωνσταντινούπολη, στο Μάλτεπε, στην πλειονότητά τους χωρίς να φορούν μάσκα, φώναζαν συνθήματα και τραγουδούσαν τραγούδια, επικαλούμενοι τα ατομικά δικαιώματά τους.  Παρόμοιες διαδηλώσεις αντιεμβολιαστών έχουν γίνει και σε πολλές άλλες χώρες.   «Η πανδημία συνεχίζεται με ακόμη περισσότερους περιορισμούς για τις ελευθερίες μας και δεν υπάρχει τέλος», είπε ο Ερντέμ Μποζ, 40 ετών, προγραμματιστής λογισμικού. «Οι μάσκες, τα εμβόλια, τα μοριακά τεστ μπορεί όλα να γίνουν υποχρεωτικά. Είμαστε εδώ για να εκφράσουμε τη δυσαρέσκειά μας», πρόσθεσε.  Από τη Δευτέρα είναι υποχρεωτικό για τους επιβάτες των πτήσεων εσωτερικού, των λεωφορείων και των τρένων να επιδεικνύουν πιστοποιητικό εμβολιασμού ή να έχουν αρνητικό τεστ για την Covid-19. Το ίδιο ισχύει και για να παρακολουθήσει κανείς εκδηλώσεις όπως συναυλίες ή θεατρικές παραστάσεις. Όλοι οι ανεμβολίαστοι εργαζόμενοι σε σχολεία υποχρεούνται να κάνουν μοριακό τεστ δύο φορές την εβδομάδα. Σε δημόσιους χώρους είναι υποχρεωτική η μάσκα και η τήρηση των αποστάσεων.  Περίπου το 64% των Τούρκων έχει εμβολιαστεί πλήρως μέχρι σήμερα. Παρ’ όλ’ αυτά, σχεδόν καθημερινά καταγράφονται κατά μέσο όρο 23.000 νέα κρούσματα και ο υπουργός Υγείας Φαχρετίν Κοτζά έκανε λόγο πρόσφατα για «πανδημία των ανεμβολίαστων». Σημερα, ο υπουργός έγραψε στο Twitter: «Τα εμβόλια είναι η τελική λύση! Οι κανόνες είναι απολύτως αναγκαίοι». «Είμαστε κατά εναντίον όλων αυτών των εντολών», είπε ο Αϊνούρ Μπουιρούκ Μπιλέν, του αυτοαποκαλούμενου Κινήματος Αντίστασης της Πανδημίας. «Πιστεύω ότι τα εμβόλια είναι ατελή, είναι ένα πειραματικό υγρό», πρόσθεσε.      "
newsit.gr,https://www.newsit.gr/ellada/thessaloniki-entasi-kai-krotides-stin-poreia-ton-antieksousiaston-stin-kamara/3361945/,Κοσμος,Θεσσαλονίκη: Ένταση και κροτίδες στην πορεία των αντιεξουσιαστών στην Καμάρα,2021-09-11T20:42:23+03:00,,"NewsIT Ελλαδα Θεσσαλονικη: Ενταση και κροτιδες στην πορεια των αντιεξουσιαστων στην Καμαρα Τεταμένο είναι το κλίμα στο κέντρο της Θεσσαλονίκης, καθώς πολλές ήταν οι προγραμματισμένες συγκεντρώσεις με αφορμή την ΔΕΘ 2021. Μετά τα επεισόδια που σημειώθηκαν με τους αντιεμβολιαστές μπροστά από το Δημαρχείο, ένσταση σημειώθηκε και στην πορεία των αντιεξουσιαστών και μελών της Εξωκοινοβουλευτικής Αριστεράς.  Σύμφωνα με το thesstoday.gr, στην πορεία των εργατικών σωματείων, των υγειονομικών και των αντιεξουσιαστών, την ώρα που οι διαδηλωτές ανέβαιναν από την οδό Αγγελάκη προς την Καμάρα, μερίδα αντιεξουσιαστών έμεινε πίσω και επιτέθηκε στους αστυνομικούς. Κατά τις ίδιες πληροφορίες, κάποιοι πέταξαν πέτρες και κροτίδες προς τις αστυνομικές δυνάμεις.  Η κατάσταση – όπως αναφέρει το thesstoday.gr – εξομαλύνθηκε άμεσα και μικρός αριθμός αντιεξουσιαστών παρέμεινε στην Καμάρα.   Με πληροφορίες και φωτογραφία από thesstoday.gr      "
newsit.gr,https://www.newsit.gr/topikes-eidhseis/deth-2021-epeisodia-konta-sto-dimarxiako-megaro-thessalonikis/3361900/,Κοσμος,ΔΕΘ 2021: Επεισόδια κοντά στο Δημαρχιακό Μέγαρο Θεσσαλονίκης,2021-09-11T19:58:49+03:00,,"NewsIT Τοπικα Νεα ΔΕΘ 2021: Επεισοδια μπροστα στο Δημαρχειο Θεσσαλονικης - Χημικα και κροτου λαμψης Σε εξέλιξη είναι επεισόδια μπροστά από το Δημαρχείο Θεσσαλονίκης, από διαδηλωτές που είχαν συγκεντρωθεί για να διαμαρτυρηθούν στο πλαίσιο της ΔΕΘ 2021.  Όπως μετέδωσε το κεντρικό δελτίο ειδήσεων του ΣΚΑΪ, αντιεμβολιαστές άρχισαν να πετούν μολότοφ και πλαστικά μπουκάλια στις δυνάμεις των ΜΑΤ, που απάντησαν με χρήση χημικών, αλλά και με την αύρα ρίψεων νερού της ΕΛ.ΑΣ. Σύμφωνα με το thesstoday.gr, ακολούθησε ανθρωποκυνηγητό και οι αστυνομικοί κατάφεραν να τους απωθήσουν.   Οι διαδηλωτές – σύμφωνα με το grtimes – αυτή την ώρα έχουν υποχωρήσει προς την λεωφόρο Μεγάλου Αλεξάνδρου.     Σημειώνεται ότι νωρίτερα, κρατώντας καπνογόνα, ελληνικές σημαίες και πανό και φωνάζοντας συνθήματα κατά της κυβέρνησης, οι διαδηλωτές ξεκίνησαν πορεία από το Λευκό Πύργο με προορισμό το Βελλίδειο όπου θα πραγματοποιηθεί η ομιλία του πρωθυπουργού στο πλαίσιο της 85ης ΔΕΘ.      ΣΚΑΪ, GR Times, thesstoday.gr  "
newsit.gr,https://www.newsit.gr/topikes-eidhseis/thessaloniki-entasi-sti-sygkentrosi-ton-antiemvoliaston/3361871/,Κοσμος,Θεσσαλονίκη: Ένταση στη συγκέντρωση των αντιεμβολιαστών,2021-09-11T19:43:38+03:00,,"NewsIT Τοπικα Νεα Θεσσαλονικη: Ενταση στη συγκεντρωση των αντιεμβολιαστων Εκατοντάδες αντιεμβολιαστές συγκεντρώθηκαν το απόγευμα του Σαββάτου (11/9) στη Θεσσαλονίκη, στο πλαίσιο του καλέσματος ενόψει των εγκαινίων της ΔΕΘ 2021 και της ομιλίας του πρωθυπουργού. Προς στιγμήν – σύμφωνα με τοπικά ΜΜΕ- σημειώθηκε ένταση σημειώθηκε μπροστά από την πλατεία του Λευκού Πύργου.  Οι εν λόγω διαδηλωτές συγκεντρώθηκαν από νωρίς το απόγευμα του Σαββάτου στον Λευκό Πύργο και κρατώντας πανό και ελληνικές σημαίες φωνάζουν συνθήματα κατά της κυβέρνησης. Σύμφωνα με το GR Times, ένταση σημειώθηκε μεταξύ των διαδηλωτών και της αστυνομίας όταν ένας εκ των διαμαρτυρόμενων πήρε ένα καρεκλάκι και έκατσε στη μέση του δρόμου, απαιτώντας να διακοπεί η κυκλοφορία στη Λεωφόρο Νίκης, ώστε να βγουν στο οδόστρωμα οι υπόλοιποι διαδηλωτές. Όταν οι αστυνομικοί τον πλησίασαν για να τον απομακρύνουν, καθώς είναι επικίνδυνο, άρχισε να καλεί τους υπόλοιπους να κατέβουν στο οδόστρωμα.   Στη συνέχεια, οι διαδηλωτές προχώρησαν στην Λεωφόρο Νίκης, φωνάζοντας συνθήματα κατά δημοσιογράφων και κυβέρνησης. Κάποιοι – όπως αναφέρει το GR Times – έχουν ανάψει και πυρσούς, ενώ κάποιοι άλλοι έψαλαν και τον Εθνικό Ύμνο.    Σημειώνεται ότι το απόγευμα του Σαββάτου συγκέντρωση πραγματοποίησε και το ΠΑΜΕ στην πλατεία της ΧΑΝΘ. Με πανό και σημαίες στα χέρια οι διαδηλωτές φώναξαν συνθήματα κατά της κυβερνητικής πολιτικής. “Μόνο ο λαός μπορεί να σώσει το λαό”, αναγράφει ένα από τα πανό των μελών του ΠΑΜΕ. Παρών στη συγκέντρωση και ο ΓΓ της ΚΕ του ΚΚΕ, Δημήτρης Κουτσούμπας.  Την ίδια ώρα, μέλη της Εξωκοινοβουλευτικής Αριστεράς και του αντιεξουσιαστικού χώρου έχουν συγκεντρωθεί στην πλατεία Καμάρας και διαμαρτύρονται ενάντια στην κυβερνητική πολιτική, ενώ θα προχωρήσουν και σε πορεία προς το κέντρο της Θεσσαλονίκης. Στη συγκέντρωση υπάρχουν πανό ενάντια στο πρόσφατο εργατικό νομοσχέδιο της κυβέρνησης, στα μέτρα που πάρθηκαν για την ανάσχεση της πανδημίας του κορονοϊού, στα μέτρα για τις φωτιές στα δάση της χώρας, αλλά και για την εκπαίδευση.  Κλούβες, κάγκελα και δεκάδες διμοιρίες των ΥΕΤ και ΥΑΤ συνθέτουν την εικόνα περιμετρικά της ΔΕΘ – Helexpo, με τους αντιεμβολιαστές να αποτελούν τον υπ’ αριθμό ένα «πονοκέφαλο» για την Ελληνική Αστυνομία. Για τον λόγο αυτό – όπως αναφέρει το thesstoday.gr – το πρώτο παραλληλόγραμμο κοντά στο Βελλίδειο θα αποτελείται από φραγμούς με αστυνομικές κλούβες και «αύρες», οχήματα ρίψης νερού.  Τα άλλα δύο παραλληλόγραμμα ασφαλείας θα αποτελούνται από στατικές δυνάμεις και περιπολίες από αστυνομικές ομάδες. Υπενθυμίζεται ότι η όλη η Θεσσαλονίκη έχει μετατραπεί σε «φρούριο» για τη ΔΕΘ 2021 καθώς έχουν ανακοινωθεί πλήθος κινητοποιήσεων. Περίπου 5.500 αστυνομικοί έχουν παραταχθεί σε κομβικά σημεία της πόλης.   thestival.gr, GR Times και thesstoday.gr  "
newsit.gr,https://www.newsit.gr/topikes-eidhseis/thessaloniki-sygkentrosi-kai-stin-kamara-poreia-apo-antieksousiastes-kai-meli-tis-eksokoinovouleytikis-aristeras/3361835/,Κοσμος,Θεσσαλονίκη: Συγκέντρωση και στην Καμάρα – Πορεία από αντιεξουσιαστές και μέλη της Εξωκοινοβουλευτικής Αριστεράς,2021-09-11T19:13:58+03:00,,"NewsIT Τοπικα Νεα «Πολιορκειται» η Θεσσαλονικη εν οψει ΔΕΘ: Συγκεντρωση και στην Καμαρα - Πορεια απο αντιεξουσιαστες και μελη της Εξωκοινοβουλευτικης Αριστερας Μία ακόμα συγκέντρωση διαμαρτυρίας πραγματοποιείται το απόγευμα του Σαββάτου (11/9) στο κέντρο της Θεσσαλονίκης, με αφορμή τα εγκαίνια της ΔΕΘ 2021 και την παρουσία του πρωθυπουργού Κυριάκου Μητσοτάκη στην συμπρωτεύουσα.  Σύμφωνα με τοπικά ΜΜΕ, μέλη της Εξωκοινοβουλευτικής Αριστεράς και του αντιεξουσιαστικού χώρου έχουν συγκεντρωθεί στην πλατεία Καμάρας και διαμαρτύρονται ενάντια στην κυβερνητική πολιτική, ενώ θα προχωρήσουν και σε πορεία προς το κέντρο της Θεσσαλονίκης. Στη συγκέντρωση υπάρχουν πανό ενάντια στο πρόσφατο εργατικό νομοσχέδιο της κυβέρνησης, στα μέτρα που πάρθηκαν για την ανάσχεση της πανδημίας του κορονοϊού, στα μέτρα για τις φωτιές στα δάση της χώρας, αλλά και για την εκπαίδευση.     Σημειώνεται ότι συγκέντρωση διαμαρτυρίας το απόγευμα του Σαββάτου πραγματοποιούν και αντιεμβολιαστές στον Λευκό Πύργο. Οι διαδηλωτές κρατώντας πανό και ελληνικές σημαίες φωνάζουν συνθήματα κατά της κυβέρνησης, ενώ θεωρείται σίγουρο ότι θα επιχειρήσουν να προσεγγίσουν το Συνεδριακό Κέντρο «Ιωάννης Βελλίδης», όπου στις 8 το βράδυ έχει προγραμματιστεί η ομιλία του Κυριάκου Μητσοτάκη. Συγκέντρωση πραγματοποίησε και το ΠΑΜΕ στην πλατεία της ΧΑΝΘ. Με πανό και σημαίες στα χέρια οι διαδηλωτές φώναξαν συνθήματα κατά της κυβερνητικής πολιτικής. “Μόνο ο λαός μπορεί να σώσει το λαό”, αναγράφει ένα από τα πανό των μελών του ΠΑΜΕ. Παρών στη συγκέντρωση και ο ΓΓ της ΚΕ του ΚΚΕ, Δημήτρης Κουτσούμπας. Κλούβες, κάγκελα και δεκάδες διμοιρίες των ΥΕΤ και ΥΑΤ συνθέτουν την εικόνα περιμετρικά της ΔΕΘ – Helexpo, με τους αντιεμβολιαστές να αποτελούν τον υπ’ αριθμό ένα «πονοκέφαλο» για την Ελληνική Αστυνομία. Για τον λόγο αυτό – όπως αναφέρει το thesstoday.gr – το πρώτο παραλληλόγραμμο κοντά στο Βελλίδειο θα αποτελείται από φραγμούς με αστυνομικές κλούβες και «αύρες», οχήματα ρίψης νερού. Τα άλλα δύο παραλληλόγραμμα ασφαλείας θα αποτελούνται από στατικές δυνάμεις και περιπολίες από αστυνομικές ομάδες. Υπενθυμίζεται ότι η όλη η Θεσσαλονίκη έχει μετατραπεί σε «φρούριο» για τη ΔΕΘ 2021 καθώς έχουν ανακοινωθεί πλήθος κινητοποιήσεων. Περίπου 5.500 αστυνομικοί έχουν παραταχθεί σε κομβικά σημεία της πόλης.   thestival.gr, GR Times και thesstoday.gr    "
newsit.gr,https://www.newsit.gr/topikes-eidhseis/thessaloniki-sygkentrosi-antiemvoliaston-ston-leyko-pyrgo-me-ayres-perifroureitai-to-vellideio/3361782/,Κοσμος,Θεσσαλονίκη: Συγκέντρωση αντιεμβολιαστών στον Λευκό Πύργο –  Με «αύρες» περιφρουρείται το Βελλίδειο,2021-09-11T18:32:30+03:00,,"NewsIT Τοπικα Νεα Θεσσαλονικη: Συγκεντρωση αντιεμβολιαστων στον Λευκο Πυργο – Με «αυρες» περιφρουρειται το Βελλιδειο Εκατοντάδες αντιεμβολιαστές συγκεντρώθηκαν το απόγευμα του Σαββάτου (11/9) στον Λευκό Πύργο, στο πλαίσιο του καλέσματος ενόψει των εγκαινίων της ΔΕΘ 2021 και της ομιλίας του πρωθυπουργού. Η συγκέντρωση – σύμφωνα με τοπικά ΜΜΕ – έχει σημάνει «κόκκινο» συναγερμό στην ΕΛΑΣ, καθώς περιμετρικά της Έκθεσης έχει στηθεί ασφυκτικός κλοιός για την αποφυγή επεισοδίων.  Κλούβες, κάγκελα και δεκάδες διμοιρίες των ΥΕΤ και ΥΑΤ συνθέτουν την εικόνα περιμετρικά της ΔΕΘ – Helexpo, με τους αντιεμβολιαστές να αποτελούν τον υπ’ αριθμό ένα «πονοκέφαλο» για την Ελληνική Αστυνομία. Για τον λόγο αυτό – όπως αναφέρει το thesstoday.gr – το πρώτο παραλληλόγραμμο κοντά στο Βελλίδειο θα αποτελείται από φραγμούς με αστυνομικές κλούβες και «αύρες», οχήματα ρίψης νερού. Τα άλλα δύο παραλληλόγραμμα ασφαλείας θα αποτελούνται από στατικές δυνάμεις και περιπολίες από αστυνομικές ομάδες. Υπενθυμίζεται ότι η όλη η Θεσσαλονίκη έχει μετατραπεί σε «φρούριο» για τη ΔΕΘ 2021 καθώς έχουν ανακοινωθεί πλήθος κινητοποιήσεων. Περίπου 5.500 αστυνομικοί έχουν παραταχθεί σε κομβικά σημεία της πόλης.    Οι διαδηλωτές κρατώντας πανό και ελληνικές σημαίες φωνάζουν συνθήματα κατά της κυβέρνησης, ενώ θεωρείται σίγουρο ότι θα επιχειρήσουν να προσεγγίσουν το Συνεδριακό Κέντρο «Ιωάννης Βελλίδης», όπου στις 8 το βράδυ έχει προγραμματιστεί η ομιλία του Κυριάκου Μητσοτάκη. Εκτός από τον Λευκό Πύργο εκατοντάδες διαδηλωτές έχουν συγκεντρωθεί και στο άγαλμα του Μεγάλου Αλεξάνδρου, όπου κρατώντας πανό έχουν στήσει μικροφωνική, φωνάζοντας συνθήματα κατά της κυβέρνησης.       thesstoday.gr και GR Times  "
newsit.gr,https://www.newsit.gr/ellada/koronoios-athanasios-eksadaktylos-enos-leptou-sigi-gia-ekeinous-pou-exasan-ti-maxi/3361657/,Κοσμος,Κορονοϊός – Αθανάσιος Εξαδάκτυλος: Ενός λεπτού σιγή για εκείνους που έχασαν τη μάχη,2021-09-11T15:36:25+03:00,,"NewsIT Ελλαδα Αθανασιος Εξαδακτυλος: Ενος λεπτου σιγη για εκεινους που εχασαν τη μαχη του κορονοιου - Το μηνυμα στους αντιεμβολιαστες Σε εκδήλωση του Ιατρικού Συλλόγου Θεσσαλονίκης για την πορεία του κορονοϊού στη χώρα, απηύθυνε σύντομο χαιρετισμό ο Αθανάσιος Εξαδάκτυλος. Ο πρόεδρος του Πανελλήνιου Ιατρικού Συλλόγου ζήτησε από τους παρευρισκόμενους να τηρήσουν ενός λεπτού σιγή στη μνήμη εκείνων που έχασαν τη ζωή τους στη μάχη με την πανδημία. Χαρακτηριστικά, ο Αθανάσιος Εξαδάκτυλος ανέφερε: «Να σηκωθούμε για ένα λεπτό να αποτιμήσουμε φόρο τιμής στους γιατρούς και στους νοσηλευτές που έχασαν τη ζωή τους στη μάχη του κορονοϊού».  Εξάλλου σε δήλωσή του στο GRTimes.gr, ο πρόεδρος του Πανελλήνιου Ιατρικού Συλλόγου μετέφερε και ένα μήνυμα προς τους αντιεμβολιαστές και προς τους μη εμβολιαζόμενους: «Το μήνυμα είναι να μας ακούσουν και να εμβολιαστούν τώρα ή να συζητήσουν όποια απορία και φοβία έχουν για να τη λύσουμε και να εμβολιαστούν τώρα. Διότι ο άλλος που θα τους πείσει θα είναι ο ιός, και όταν θα συναντηθούν μαζί του, εκεί δεν θα συζητήσουν καθόλου. Στην εκδήλωση που είχε θέμα τις «Προκλήσεις της πανδημίας στο σύστημα υγείας», συμμετείχαν ο υπουργός Υγείας, Θάνος Πλεύρης, η αναπληρώτρια υπουργός Υγείας, Μίνα Γκάγκα και η υφυπουργός Υγείας Ζωή Ράπτη.  "
newsit.gr,https://www.newsit.gr/topikes-eidhseis/deth-2021-thessaloniki-astakos-enopsei-egkainion-5-500-astynomikoi-drones-aiantes-elikoptera/3361251/,Κοσμος,"ΔΕΘ 2021 – Θεσσαλονίκη: «Αστακός» ενόψει εγκαινίων – 5.500 αστυνομικοί, drones, «Αίαντες», ελικόπτερα",2021-09-10T18:14:55+03:00,,"NewsIT Τοπικα Νεα ΔΕΘ 2021 – Θεσσαλονικη: «Αστακος» ενοψει εγκαινιων – 5.500 αστυνομικοι, drones, «Αιαντες», ελικοπτερα «Φρούριο» η Θεσσαλονίκη για τη ΔΕΘ 2021 και τις κινητοποιήσεις ακραίων ομάδων, όπως ακροδεξιών, αντιεξουσιαστών ή και αντιεμβολιαστών, στη διάρκεια του τριημέρου. Στη συμπρωτεύουσα απόψε (10.09.2021) ο Πρωθυπουργός, Κυριάκος Μητσοτάκης. Σταδιακά, στη Θεσσαλονίκη και με αφορμή τη ΔΕΘ 2021 αναπτύσσονται συνολικά 5.500 αστυνομικοί, εκ των οποίων οι 2.000 από τμήματα της Βόρειας Ελλάδας και της Αττικής. Οι αστυνομικές δυνάμεις θα παραταχθούν σε κομβικά σημεία της πόλης, αναλαμβάνοντας την περιφρούρηση της 85ης Έκθεσης και την αποφυγή επεισοδίων.  Σύσκεψη για τον συντονισμό των μέτρων ενόψει των εγκαινίων της ΔΕΘ 2021 πραγματοποιήθηκε στο αστυνομικό Μέγαρο Θεσσαλονίκης υπό τον υπουργό Προστασίας του Πολίτη Τάκη Θεοδωρικάκο, του υφυπουργού, Λευτέρη Οικονόμου και με τη συμμετοχή της ηγεσίας της ΕΛΑΣ. Ισχυρές αστυνομικές δυνάμεις έχουν ήδη πάρει θέσεις γύρω από το εκθεσιακό κέντρο, ενώ διμοιρίες των ΜΑΤ βρίσκονται περιμετρικά του Βελλίδειου Συνεδριακού Κέντρου, όπου θα πραγματοποιηθεί η ομιλία του Πρωθυπουργού Κυριάκου Μητσοτάκη νωρίς το βράδυ του Σαββάτου (11.09.2021).  Στον αέρα θα ίπτανται drones και ελικόπτερα της ΕΛΑΣ, ενώ στους δρόμους της πόλης αναμένεται να εμφανιστούν για πρώτη φορά ειδικά θωρακισμένα οχήματα ρίψης νερού («Αίαντες»). Στόχος των μέτρων είναι να αποτραπούν τυχόν επεισόδια από ακραία στοιχεία ή από αντιεμβολιαστές. Ρεπορτάζ: Μαρίνος Αλιφέρης  "
newsit.gr,https://www.newsit.gr/kosmos/italia-efodoi-ton-arxon-se-spitia-antiemvoliaston-ithelan-na-kataskeyasoun-ekriktikous-mixanismous/3360352/,Κοσμος,Ιταλία: Έφοδοι των Αρχών σε σπίτια αντιεμβολιαστών – Ήθελαν να κατασκευάσουν εκρηκτικούς μηχανισμούς,2021-09-09T13:02:29+03:00,,"NewsIT Κοσμος Ιταλια: Εφοδοι των Αρχων σε σπιτια αντιεμβολιαστων – Ηθελαν να κατασκευασουν εκρηκτικους μηχανισμους Εφόδους σε σπίτια αντιεμβολιαστών πραγματοποίησαν το πρωί της Πέμπτης οι αστυνομικές αρχές στην Ιταλία. Η αστυνομία προχώρησε σε ελέγχους στις πόλεις Μιλάνο, Ρώμη, Βενετία, Πάδοβα, Μπέργκαμο και Ρέτζιο Εμίλια. Σύμφωνα με τα μέχρι τώρα στοιχεία, οι εν λόγω αντιεμβολιαστές προσπαθούσαν μέσω διαδικτύου να οργανώσουν βίαιες κινητοποιήσεις κατά των μέτρων για τον κορονοϊό που λαμβάνει η κυβέρνηση του Μάριο Ντράγκι. Παράλληλα, κατασχέθηκαν προσωπικά αντικείμενα, κυρίως κινητά τηλέφωνα και ηλεκτρονικοί υπολογιστές.  Σύμφωνα με τον Τύπο, μια ομάδα με οκτώ μέλη (5 γυναίκες και τρεις άνδρες) είχε εκφράσει την πρόθεση να προμηθευθεί μαχαίρια και να προχωρήσει στην κατασκευή αυτοσχέδιων εκρηκτικών μηχανισμών. Τους απαγγέλθηκε η κατηγορία υποκίνησης βίαιων πράξεων, ενώ από τις μέχρι τώρα έρευνες δεν προκύπτει να ανήκουν σε κάποιο κόμμα ή πολιτική οργάνωση. Όπως γράφει η εφημερίδα La Repubblica, τα μέλη της συγκεκριμένης ομάδας είχαν σκοπό να πάρουν μέρος σε κινητοποίηση κατά των μέτρων της κυβέρνησης για την πανδημία -και ιδίως του πράσινου πάσου εμβολιασμένου- η οποία θα πραγματοποιηθεί στην Ρώμη το Σάββατο.    "
newsit.gr,https://www.newsit.gr/ygeia/iatrikos-syllogos-patron-katathetei-stoixeia-ston-eisaggelea-gia-to-kykloma-ton-antiemvoliaston/3359696/,Κοσμος,Ιατρικός Σύλλογος Πατρών: Καταθέτει στοιχεία στον Εισαγγελέα για το κύκλωμα των αντιεμβολιαστών,2021-09-08T15:11:31+03:00,,"NewsIT Υγεια Ιατρικος Συλλογος Πατρων: Καταθετει στοιχεια στον Εισαγγελεα για το κυκλωμα των αντιεμβολιαστων Όλα τα στοιχεία που έχει στη διάθεσή της σχετικά με το κύκλωμα που διακινεί ψευδείς ειδήσεις και παρέχει “στήριξη” σε αντιεμβολιαστές θα καταθέσει στον εισαγγελέα η αντιπρόεδρος του Πανελλήνιου Ιατρικού Συλλόγου (ΠΙΣ) και πρόεδρος του Ιατρικού Συλλόγου Πατρών, Άννα Μαστοράκου. Σύμφωνα δε, με τον Ιατρικό Σύλλογο Πατρών, αντιεπιστημονικές απόψεις και πρακτικές έχουν λάβει ανησυχητικές διαστάσεις. Αυτές προέρχονται, κυρίως “από κακή εκτίμηση ή έλλειψη γνώσης ή συστηματική παραποίηση των επιστημονικών δεδομένων σχετικά με τη νόσο COVID-19 ή με τα εμβόλια κατά της νόσου”, όπως αναφέρουν τα μέλη του Συλλόγου.     "
newsit.gr,https://www.newsit.gr/ellada/osoi-exoun-plasta-pistopoiitika-einai-kinoumenes-vomves-san-zosmenoi-talimpan-anamesa-mas/3359503/,Κοσμος,"«Όσοι έχουν πλαστά πιστοποιητικά είναι κινούμενες βόμβες, σαν ζωσμένοι Ταλιμπάν ανάμεσά μας»",2021-09-08T11:36:43+03:00,,"NewsIT Ελλαδα Διευθυντης Καρδιολογικης Αγιου Ανδρεα: «Οσοι εχουν πλαστα πιστοποιητικα ειναι σαν ζωσμενοι Ταλιμπαν αναμεσα μας» Την αντίδραση του ιατρικού κόσμου έχουν προκαλέσει οι αποκαλύψεις για τα πλαστά πιστοποιητικά εμβολιασμού ή νόσησης που εκδίδουν ακόμα και γιατροί παραβιάζοντας το νόμο και τον όρκο τους.  Για τον λόγο αυτό η Πρόεδρος του Ιατρικού Συλλόγου Πάτρας, Άννα Μαστοράκου δήλωσε στο newsit.gr ότι «Σήμερα ο ιατρικός σύλλογος κατέθεσε αίτημα στον Εισαγγελέα για παρέμβαση σε κάθε δημόσια εκδήλωση αντιεπιστημονικής άποψης και διασπορά ψευδών ειδήσεων από όπου και να προέρχεται».    Αποκαλυπτικός ήταν ο Ανδρέας Μαζαράκης, Συντονιστής Διευθυντής Καρδιολογικής Κλινικής του Γενικού Νοσοκομείου Πατρών Άγιος Ανδρέας. «Εδώ στην Αχαΐα και στα δύο μεγάλα νοσοκομεία όπως είναι ο Άγιος Ανδρέας και το Ρίο το σύστημα της υποχρεωτικότητας δουλεύει. Τα ποσοστά ανεμβολίαστων έχουν πέσει κάτω από το 10% και δουλεύει το σύστημα ρολόι», είπε.  «Αυτό που έχω καταγγείλει είναι ότι πρέπει να σταματήσουμε να μιλάμε συνεχώς για τα δικαιώματα των ανεμβολίαστων και να αρχίσουμε να μιλάμε για τα δικαιώματα των εμβολιασμένων. Οι άνθρωποι που ανήκουν στο αντιεμβολιαστικό κίνημα έχουν αποθρασυνθεί, έχουν οργανωθεί και έχουν γίνει και επικίνδυνοι τώρα που βλέπουν ότι χάνουν το παιχνίδι. Να εξαιρέσουμε βέβαια κάποιους ανθρώπους οι οποίοι φοβούνται γιατί υπάρχουν και κάποιοι οι οποίοι φοβούνται και δεν είναι αντιεμβολιαστές. Οι άνθρωποι αυτοί θέλουν βοήθεια και συμπαράσταση και το θέμα λύνεται με ενότητα. Υπάρχουν όμως και οι άλλοι που σκέφτονται και οργανώνονται μέσω του διαδικτύου και οδηγούνται σε ανήθικες και ίσως παράνομες πράξεις. Για παράδειγμα έχουν εισχωρήσει μέσα στα εμβολιαστικά κέντρα και έχουν προσπαθήσει και έχουν πετύχει να σπάσουν την εμβολιαστική αλυσίδα, παράδειγμα είναι ο Παλαμάς», τόνισε. Και συνέχισε: «Δεν μπορώ να πω κάτι συγκεκριμένα αλλά έχω αποχρώσες ενδείξεις ότι δυστυχώς αν αυτό ψαχτεί σε βάθος θα έχουμε πολλά τέτοια παραδείγματα του Παλαμά γιατί τον τελευταίο καιρό είχε χαλαρώσει πάρα πολύ το σύστημα γιατί δεν πήγαιναν να εμβολιαστούν. Έχω ακούσει για καταγγελίες στην Κρήτη και σε γειτονικό νομό που δεν μου επιτρέπεται να πω κάτι συγκεκριμένο αλλά γενικά και αυτό είναι σίγουρο που σας λέω ότι έχουν πιάσει κάποιον υγειονομικό, οι οποίοι έχουν τον τρόπο να πλησιάσουν στα εμβόλια, και έχουν πάρει δείγμα από την μύτη ασθενούς που ήταν θετικό και το έχουν παρουσιάσει ότι ήταν μιας γιατρού, με σκοπό να παρουσιαστεί θετικό και να παρουσιάσουν φυσική ανοσία για να έχουν περιθώριο 7 μηνών για το εμβόλιο». Ο κ. Μαζαράκης ξεσπώντας γι’ αυτούς που παρανομούν λέει: «Αυτοί οι άνθρωποι είναι επικίνδυνοι και κυκλοφορούν ανάμεσά μας σαν να είναι εμβολιασμένοι ενώ δεν είναι. Είναι κινούμενες βόμβες, σαν ζωσμένοι Ταλιμπάν ανάμεσά μας. Είναι αισχρό ανήθικο και ποινικό. Τώρα παρατηρείται το εξής. Είναι εύκολο. Μπορεί να πάρεις ένα rapid test ή ένα pcr από έναν ιδιώτη και να μπεις μέσα στο σύστημα του ΕΟΔΥ και να δηλωθείς εμβολιασμένος, ότι έχεις νοσήσει, έχεις φυσική ανοσία και να έχει όλα τα προνόμια του εμβολιασμένου. Είναι διάφοροι που πλησιάζουν τους γιατρούς έναντι αμοιβής. Μου το έχουν καταγγείλει συνάδελφοί μου μικροβιολόγοι που έχουν πιστοποιημένα εργαστήρια στην πόλη της Πάτρας και στις γειτονικές πόλεις στο Αίγιο και αλλού, και ζητάνε πιστοποιητικά, αυτοί μου λένε ότι δεν ενδίδουν αλλά εγώ θεωρώ ότι κάποιοι θα ενδώσουν έναντι αμοιβής είτε συναισθηματικά. Τώρα που έχει σφίξει ο κλοιός πάνε κάποιοι και κλαίνε και λένε εγώ θα χάσω την δουλειά μου και θα μείνουν τα παιδιά μου νηστικά. Αυτά είναι άκρως επικίνδυνα. Έχει χοντρύνει το παιχνίδι. Αυτοί πλέον προσπαθούν με κάθε τρόπο και μέσα από το διαδίκτυο και διακριτικά και ξεδιάντροπα να εκβιάζουν γιατρούς και άλλους και καθοδηγούν και άλλους και φτάνουμε σε σημείο κόσμος να μην θέλει να διασωληνωθεί. Αυτό είναι αυτοκτονία. Πρέπει να ενωθούμε όλοι να αντιμετωπίσουμε αυτό το φαινόμενο».   Ρεπορτάζ: Αλεξάνδρα Αθανασίου  "
newsit.gr,https://www.newsit.gr/ellada/dioikitis-ethnikis-arxis-diafaneias-etsi-tha-entopisoume-osous-evgalan-plasta-pistopoiitika-emvoliasmou/3359487/,Κοσμος,Διοικητής Εθνικής Αρχής Διαφάνειας: Έτσι θα εντοπίσουμε όσους έβγαλαν πλαστά πιστοποιητικά εμβολιασμού,2021-09-08T10:56:23+03:00,,"NewsIT Ελλαδα Ετσι θα εντοπισουν και αλλα πλαστα πιστοποιητικα εμβολιασμου - Ψαχνουν οσα δηλωθηκαν σε ασυνηθιστες ωρες Τον τρόπο με τον οποίο θα επεκταθούν οι έρευνες για τον εντοπισμό και άλλων περιστατικών με πλαστά πιστοποιητικά εμβολιασμού ή νόσησης περιέγραψε ο Διοικητής Εθνικής Αρχής Διαφάνειας, Άγγελος Μπίνης. Όπως είπε μιλώντας στο Πρώτο Πρόγραμμα της ΕΡΤ (91,6 και 105,8), ο κ. Μπίνης, είπε: «Οι δικλείδες ασφαλείας αφορούν στο πώς διενεργούνται οι έλεγχοι και πώς αξιολογούνται τα συμπεράσματα».  «Με μια καταγγελία ή ένα λάθος συνήθως, «π.χ. στο ΚΥ Παλαμά, είχαμε 33 περιπτώσεις, έγινε συζήτηση μεταξύ του προσωπικού εκεί, ή η χρήση ενός τέτοιου πιστοποιητικού, όπως έγινε στο Μαμάτσειο στην Κοζάνη ή στην Θεσσαλονίκη όπου εμφανίστηκαν αυτά τα πιστοποιητικά. Εντοπίζονται λοιπόν συνήθως είτε από καταγγελία ή από τον θόρυβο». «Οι ελεγκτικοί μηχανισμοί», είπε ο κ. Μπίνης, «πρέπει να επεμβαίνουν προληπτικά. Μπίνης. Δεν πρέπει να περιμένουμε να ανάψει η φωτιά και να επεκταθεί. «Γι’ αυτό ελέγχουμε την έκταση αυτών των περιστατικών, εάν αποτελούν δίκτυο ή απλά μια κυρία που θέλησε να εξυπηρετήσει φίλους και συγγενείς, που είτε είναι αντιεμβολιαστές ή για άλλους λόγους δεν θέλουν να κάνουν το εμβόλιο, δεν θέλουν όμως να αναλάβουν και τις ευθύνες για αυτή τους την επιλογή. Θέλουν να είναι αντιεμβολιαστές, ταυτόχρονα όμως να πάρουν πιστοποιητικό εμβολιασμού για να μπορούν να πηγαίνουν στο θέατρο και κυρίως να μην τεθούν σε αναστολή. Δεν γίνονται όμως και τα δύο. Επομένως 8 σενάρια διασταύρωσης κάθε μέρα με συγκεκριμένα μοτίβα απάτης τα οποία τα επικαιροποιούμε κάθε φορά».  Ο κ. Μπίνης, εξήγησε πως παρακολουθούνται όλα τα σημεία της διαδικασίας, βλέποντας πού υπάρχει ευκαιρία απάτης και εκεί πρέπει να μπει μία δικλείδα, είτε ηλεκτρονική είτε αυτό που λέγεται αρχή των 4 ματιών, είτε διάκριση αρμοδιοτήτων. Και συνέχισε: «Στο ΚΥ Παλαμά, είχε γίνει το βασικό λάθος που κάνουμε όλοι μας, που υπάρχει ένα εργαλείο, ένα λάπτοπ, μια ταμπλέτα, ένα κομπιούτερ που χρησιμοποιούν όλοι, ο καθένας όμως μπαίνει με τους προσωπικούς του κωδικούς. Υπάρχει λοιπόν το ψηφιακό ίχνος. Θα βγει λοιπόν εγκύκλιος που θα λέει ότι δεν δίνουμε τους κωδικούς μας σε τρίτα πρόσωπα. Αν το είχαν κάνει αυτό σωστά στο ΚΥ Παλαμά, η κυρία αυτή δεν θα είχε ποτέ την ευκαιρία να κάνει αυτό που έκανε.  Η κυρία αυτή για να κλείσει το κύκλωμα και να μην υπάρχουν τα ίχνη, έφτιαχνε τα προσωπικά ιατρικά ιστορικά, με τα πλασματικά ραντεβού που έκλεινε όταν έβρισκε μη χρησιμοποιηθείσες δόσεις, έφτιαχνε και το ιστορικό το οποίο δεν έφερνε σφραγίδα γιατρού, γιατί το έκανε μόνη της». Άλλος τρόπος εντοπισμού των παραβάσεων στο σύστημα είναι μέσω της πρόληψης, δηλαδή, ελέγχοντας τις καταχωρήσεις εμβολιασμού μετά τις 10 το βράδυ για παράδειγμα ή απότομες αυξομειώσεις στον αριθμό των εμβολιασμών. «Μόλις τελείωσε η ΕΔΕ στην Θήρα για τα πλαστά πιστοποιητικά rapid που χρησιμοποιούσαν οι αλλοδαποί για να φύγουν από την χώρα και είναι και οι περιπτώσεις που βγάζουν πλασματικά θετικά rapid test για να προσκομίσουν αυτοί που δεν θέλουν να εμβολιαστούν, αποφεύγοντας έτσι για 6 μήνες με το πιστοποιητικό νόσησης το εμβόλιο. Όταν το rapid βγει θετικό θα πρέπει να επιβεβαιωθεί και με μοριακό τεστ υποχρεωτικά. Όταν είναι μοριακό, θα πρέπει να το δεχτούμε, γι’ αυτό πρέπει να βάλουμε μια δικλείδα που κάποιοι φορείς ήδη την εφαρμόζουν, ας πούμε στα νοσοκομεία, όπου με το που θα φέρεις θετικό rapid από ιδιωτικό εργαστήριο, αμέσως θα πρέπει να κάνεις το pcr σε δημόσια δομή», είπε καταλήγοντας ο κ. Μπίνης.  "
newsit.gr,https://www.newsit.gr/ellada/apo-ton-palama-karditsas-ksilonetai-to-kykloma-plaston-pistopoiitikon-pos-droun-sto-epikentro-sygkekrimena-prosopa/3359403/,Κοσμος,"Από τον Παλαμά Καρδίτσας «ξηλώνεται» το κύκλωμα πλαστών πιστοποιητικών – Πως δρουν, στο επίκεντρο συγκεκριμένα πρόσωπα",2021-09-08T08:16:54+03:00,,"NewsIT Ελλαδα Απο τον Παλαμα Καρδιτσας «ξηλωνεται» το κυκλωμα πλαστων πιστοποιητικων – Πως δρουν, στο επικεντρο συγκεκριμενα προσωπα Συναγερμό έχει προκαλέσει στις αρχές το κύκλωμα αντιεμβολιαστών που δρα για να εκδίδει πλαστά πιστοποιητικά εμβολιασμού και νόσησης ώστε κάποιοι να «γλιτώνουν» την υποχρεωτικότητα του εμβολιασμού. Το κουβάρι αρχίζει να ξετυλίγεται από τον Παλαμά Καρδίτσας. Μορφή χιονοστιβάδας παίρνουν οι αποκαλύψεις για τη «φάμπρικα» πλαστών πιστοποιητικών εμβολιασμού ή νόσησης και τη δράση οργανωμένου κυκλώματος αντιεμβολιαστών. Ήδη η Εθνική Αρχή Διαφάνειας, με τη συμμετοχή των αρμόδιων υπηρεσιών του υπουργείου Υγείας έχουν αρχίσει τη διερεύνηση της υπόθεσης για να βρουν την άκρη του νήματος και «ξηλώσουν» το κύκλωμα.  Από το Κέντρο Υγείας Παλαμά Καρδίτσας, όπου εκδόθηκαν 34 πλαστά πιστοποιητικά εμβολιασμού κατά της Covid-19, η ΕΑΔ ξετυλίγει όλο το κουβάρι της υπόθεσης, φτάνοντας σε συγκεκριμένα πρόσωπα που επιχειρούσαν να απαλλάξουν «ομοϊδεάτες» τους από την τσιμπίδα του νόμου της υποχρεωτικότητας. Στο επίκεντρο της έρευνας έχουν τεθεί τουλάχιστον τέσσερα εμβολιαστικά κέντρα της Περιφέρειας, υπάλληλοι των οποίων είχαν καταφέρει να διεισδύσουν στο σύστημα και να παραχαράξουν τη διαδικασία των εμβολιασμών. Στόχος τους, η “διευκόλυνση” εργαζομένων να αποφύγουν την αναστολή εργασίας, αλλά και άλλων ανεμβολίαστων να απαλλαγούν από την υποχρέωση της διεξαγωγής τακτικών διαγνωστικών ελέγχων.  Δεν είναι καθόλου τυχαίο πως ανάμεσα στους αποδέκτες των πλαστών πιστοποιητικών, ήταν πολλοί υγειονομικοί υπάλληλοι από διάφορες περιοχές της χώρας, με έμφαση στη Βόρεια Ελλάδα. Για την υπόθεση της Καρδίτσας, συγκεκριμένα, ελέγχονται τέσσερις υγειονομικοί από το νοσοκομείο «Γεννηματάς» στη Θεσσαλονίκη, η μία εκ των οποίων φέρεται να συνδέεται με συγγενική σχέση με την διοικητική υπάλληλο του Κέντρου Υγείας Παλαμά, αλλά και τρεις ακόμη εργαζόμενοι από το νοσηλευτικό προσωπικό. Ταυτόχρονα, εξετάζονται τα πιστοποιητικά τριών υγειονομικών από το νοσοκομείο «Μαμάτσειο» της Κοζάνης, οι οποίοι, επίσης, φέρονται να έχουν προχωρήσει σε παραχάραξη της διαδικασίας, με τη βοήθεια της ίδιας υπαλλήλου. Σύμφωνα με πληροφορίες του  , η ΕΑΔ έχει αλιεύσει συγκεκριμένα στοιχεία που αποδεικνύουν ότι πρόκειται για μέλη ομάδων αντιεμβολιαστών, που δρουν συντεταγμένα και με συγκεκριμένη μεθοδολογία. Ανάμεσά τους υπάρχουν δικηγόροι, γιατροί, μέλη παραεκκλησιαστικών οργανώσεων, αλλά και ακροδεξιά στοιχεία. Επικοινωνούν μεταξύ τους μέσω των social media και από εκεί δίνουν κατευθύνσεις ή “βοήθεια” στα μέλη τους. Τον τελευταίο μήνα μάλιστα εντατικοποίησαν τη δράση τους προκειμένου να διεισδύσουν στο εμβολιαστικό σύστημα και να βρουν τους “αδύναμους κρίκους” της αλυσίδας. Ο εισαγγελέας μέσω του υπουργείου Υγείας αναζητά τώρα στοιχεία από τους Ιατρικούς Συλλόγους όλης της χώρας, τα διοικητικά συμβούλια των οποίων έχουν λάβει πλήθος μηνυτήριων καταγγελιών από τους “γνωστούς – άγνωστους” δικηγόρους των αντιεμβολιαστών. Από τα εξώδικα αυτά, τα οποία έχουν κοινοποιηθεί σε πολλές υπηρεσίες του υπουργείου Υγείας, θα προσπαθήσουν να διασταυρώσουν τα στοιχεία για να καταλήξουν σε συγκεκριμένα πρόσωπα.  Στην ύπαρξη συγκεκριμένης αντιεμβολιαστικής ομάδας καταλήγει μέσα από τις καταγγελίες που έχει λάβει στον Πανελλήνιο Ιατρικό Σύλλογο και η αντιπρόεδρος του συλλόγου, Άννα Μαστοράκου. Τις επόμενες μέρες μάλιστα θα καταθέσει υπόμνημα στον εισαγγελέα ο οποίος την κάλεσε, με τα στοιχεία που έχει συλλέξει μέχρι σήμερα. Όπως λέει στο  , σε συνέχεια των καταγγελιών που έχει κάνει όλες τις προηγούμενες ημέρες, οι αντιεμβολιαστές είναι οργανωμένο κύκλωμα, που έχει συγκεκριμένους πυλώνες δράσης. Από τη μία σύμφωνα με την ίδια, η ομάδα των αντιεμβολιαστών έκανε έρευνες σε όλη την Ελλάδα για να βρει τα κενά του συστήματος, δηλαδή υγειονομικούς “ευάλωτους” σε πιέσεις για την έκδοση πλαστών βεβαιώσεων. Ιδιαίτερα τον τελευταίο μήνα, το κύκλωμα βολιδοσκοπούσε γιατρούς με τηλέφωνα -ανώνυμα ή με ψευδώνυμα-, αναζητώντας πλαστά πιστοποιητικά εμβολιασμού ή νόσησης! «Πήγαιναν από γιατρό σε γιατρό σε όλη την Ελλάδα με πλήθος τηλεφωνημάτων, αναζητώντας «τρύπες» στο σύστημα. Δηλαδή πλαστά πιστοποιητικά εμβολιασμού ή νόσησης», λέει χαρακτηριστικά η Άννα Μαστοράκου και συνεχίζει: «Έκλειναν το ένα τηλέφωνο και έπαιρναν τον επόμενο γιατρό. Οπότε κατέγραφαν αν υπάρχουν “ευάλωτοι” σε κάθε περιοχή, γιατί έδρασαν παντού στην Ελλάδα». Και από την άλλη, το κύκλωμα επιχειρεί «αντίσταση» στη νομοθεσία μέσω δικηγόρων, που παρέχουν νομική υποστήριξη στους αρνητές να μη δέχονται ιατρικές ή άλλες διαδικασίες που επιβάλλει ο νόμος για την καταπολέμηση της πανδημίας. Προσπάθησαν, δηλαδή, να δημιουργήσουν ένα “πρότυπο συμπεριφοράς”, όπως λέει η κα Μαστοράκου, που είναι πανομοιότυπο σε όλη την Ελλάδα και στηρίζεται στην άρνηση των εμβολίων και εν γένει του κορονοϊού. «Δηλαδή, άρνηση εμβολιασμού, άρνηση στα rapid test από τη μύτη γιατί λένε πως οι μπατονέτες για τη λήψη του ρινοφαρυγγικού επιχρίσματος προκαλούν καρκίνο, άρνηση στη διασωλήνωση, άρνηση στη μετάγγιση. Δηλαδή “δεν θέλω να μεταγγιστώ, γιατί μπορεί να μου χορηγηθεί αίμα εμβολιασμένου”, όπως έγινε πρόσφατα με γιατρό χειρουργό, που ο ασθενής που θα χειρουργούσε δεν ήθελε να λάβει αίμα από εμβολιασμένο σε πιθανή μετάγγιση», αναφέρει η ίδια.  Μιλώντας στο   για τη δράση του κυκλώματος, o πρόεδρος του Πανελλήνιου Ιατρικού Συλλόγου, Αθανάσιος Εξαδάκτυλος, λέει χαρακτηριστικά: «Υπάρχει μια προσπάθεια και μια πίεση από κάποιους ανθρώπους είτε αποκτήσουν ψευδώς θετικά τεστ για συγκεκριμένη χρήση, ή ψευδώς αρνητικά τεστ για άλλη χρήση. Σαφώς έχουμε πολλαπλά μηνύματα από παντού, αλλά δεν τα έχουμε ονοματισμένα και στοιχειοθετημένα. Και για τον λόγο αυτό θα πρέπει να κινηθούμε προληπτικά». Οι προληπτικές ενέργειες αυτές που θα βοηθήσουν στη στεγανοποίηση και προστασία του συστήματος εμβολιασμών. «Για παράδειγμα καλό είναι, ένα άτομο το οποίο έχει υποχρέωση εμβολιασμού και δεν έχει εκπληρώσει την υποχρέωσή του και εμφανίζεται ξαφνικά με τεστ νόσησης, να υποχρεούται σε διασταύρωση του τεστ από δεύτερη δομή. Και μάλιστα με μοριακό τεστ, έτσι ώστε να υπάρχει σίγουρη διάγνωση, ότι είναι πράγματι θετικός. Γιατί κάποιοι θα επιχειρήσουν να αποφύγουν τον εμβολιασμό, επικαλούμενοι νόσο. Εφόσον έχουμε στοιχειοθετημένες καταγγελίες να είστε βέβαιη ότι ο πρώτος ο οποίος θα ενημερωθεί, θα είναι ο εισαγγελέας», σημειώνει. Ο Αθανάσιος Εξαδάκτυλος απαντά και στις αιχμές που έχουν ακουστεί τις τελευταίες ημέρες για την πιθανότητα να καταστεί ακόμη πιο διάτρητη η διαδικασία των εμβολιασμών, μέσω της εμπλοκής ιδιωτών γιατρών. «Αυτό δεν είναι λογική σκέψη. Πρώτον στο μεγάλο σκάνδαλο του Παλαμά, δεν υπάρχει εμπλοκή γιατρού. Δεύτερον οι γιατροί τηρούν το νόμο και τη δεοντολογία, οπουδήποτε κι αν εργάζονται. Κι αυτός ο διαχωρισμός είναι αυθαίρετος και δεν τον δεχόμαστε. Τρίτον αν θέλει κανείς να το διασφαλίσει περαιτέρω, οι γιατροί οι οποίοι θα κληθούν να εκτελέσουν τους εμβολιασμούς θα είναι άνθρωποι οι οποίοι θα είναι εμβολιασμένοι οι ίδιοι -γιατί αλλιώς δεν επιτρέπεται να εκτελούν ιατρικές πράξεις- άρα αυτό διασφαλίζεται. Είναι άνθρωποι εμβολιασμένοι με τη θέλησή τους. Γιατί λοιπόν να υποθέσουμε ότι άνθρωποι οι οποίοι εμβολιάστηκαν με τη θέλησή τους θα προχωρήσουν σε μια τέτοια απατεωνιά μόνο και μόνο επειδή εργάζονται ιδιωτικά; Είναι αυθαίρετο και δεν είναι και καλόηθες ως σχόλιο από την πλευρά αυτών που το εκφράζουν, θα μου επιτρέψετε να πω», σημειώνει ο πρόεδρος του ΠΙΣ. Στην 1η Υγειονομική Περιφέρεια που περιλαμβάνει όλα τα εμβολιαστικά κέντρα των νοσοκομείων της Αττικής δεν έχει υπάρξει μέχρι στιγμής καμία επώνυμη καταγγελία. Ο διοικητής της 1ης Υγειονομικής Περιφέρειας, Παναγιώτης Στάθης δηλώνει με έμφαση στο  , ότι το υπουργείο Υγείας θα εξαντλήσει κάθε αυστηρότητα. Με την παραμικρή καταγγελία, όπως λέει, δεν θα διατάξει ΕΔΕ, αλλά θα παραπέμψει την υπόθεση απευθείας στο τμήμα εσωτερικών υποθέσεων της αστυνομίας. «Αν υπάρξει κάποια καταγγελία παρόμοια για τα νοσοκομεία της Αττικής, θα καλέσω τις εσωτερικές υποθέσεις της αστυνομίας που είναι για όλο το Δημόσιο και θα τους στείλω κατηγορούμενους, όλους όσους εμπλέκονται. Δεν καθίσω να παίξω με τις ΕΔΕ και τις διοικητικές ποινές. Αν προκύψει τέτοιο θέμα, τους έχω όλους ενημερώσει και τα νοσοκομεία και τους επιστημονικά υπευθύνους: “Θα πάτε φυλακή!”. Τόσο απλά», καταλήγει. Ρεπορτάζ: Γιάννα Σουλάκη /      "
newsit.gr,https://www.newsit.gr/ellada/antiemvoliastes-arnountai-metaggisi-apo-emvoliasmenous/3358985/,Κοσμος,«Αντιεμβολιαστές αρνούνται μετάγγιση από εμβολιασμένους»,2021-09-07T15:13:45+03:00,,"NewsIT Ελλαδα Αντιεμβολιαστες αρνουνται μεταγγιση απο εμβολιασμενους - Παρεμβαση εισαγγελεα ζηταει η προεδρος του Ιατρικου Συλλογου Πατρων «Μέχρι τώρα είχαμε την άρνηση διασωλήνωσης, από την οποία πέθαναν και άνθρωποι, τώρα έχουμε ομάδες που αρνούνται μετάγγιση» αποκαλύπτει η Πρόεδρος του Ιατρικού Συλλόγου Πατρών Άννα Μαστοράκου. Μάλιστα, η κυρία Μαστοράκου ζητάει την παρέμβαση εισαγγελέα, καθώς η κατάσταση φαίνεται ότι γίνεται  επικίνδυνη…  Μιλώντας στην εφημερίδα «Πελοπόννησος» αναφέρει χαρακτηριστικά: «Είναι συνταρακτικό το ότι υπάρχουν ομάδες που λειτουργούν οργανωμένα και πανελλαδικά. Αυτό το έχουμε δει και στην άρνηση της διασωλήνωσης, αλλά η τελευταία μόδα είναι ότι αν κάποιος μπει χειρουργείο ή θέλει μετάγγιση και ανήκει σε κάποια από τις παραπάνω ομάδες «αντιεμβολιαστών» ζητά να μην γίνει μετάγγιση από εμβολιασμένο. Έχουν δηλαδή συγκεκριμένη απαίτηση. Αυτό φυσικά δεν έχει καμία επιστημονική βάση. Είναι άνθρωποι που δεν έχουν καμία επαφή με την επιστήμη και δέχονται ότι διαβάσουν στο διαδίκτυο. Έχω την άποψη πλέον ότι λειτουργούν συντεταγμένα». Click4More: Αθανάσιος Εξαδάκτυλος: Όσοι αρνούνται τη διασωλήνωση να υπογράψουν και να φύγουν  Η κυρία Μαστοράκου, έχει λάβει πλήθος αναφορών από γιατρούς για πιέσεις που δέχονται από αντιεμβολιαστές να εκδώσουν πλαστά πιστοποιητικά αλλά και θετικά rapid test, ώστε να εξασφαλίσουν ψευδή πιστοποιητικά εμβολιασμού και νόσησης. Όπως δηλώνει, το πρόβλημα έχει δύο πλευρές: Aντιεμβολιαστές υγειονομικοί επιχειρούν να προσληφθούν στις εμβολιαστικές γραμμές, είτε για να αποκομίσουν παράνομα οικονομικά οφέλη, είτε για λόγους «ιδεολογικούς» ώστε να «βοηθήσουν» άλλους αντιεμβολιαστές να ξεφύγουν από την υποχρέωση των rapid test. Η κ. Μαστοράκου τόνισε την ανάγκη να μπει πιο αυστηρός έλεγχος στις διαδικασίες με τις οποίες επιλέγονται οι γιατροί που μπαίνουν στους εμβολιασμούς και να γίνουν όλες οι νομικές ενέργειες, ώστε να λειτουργήσει ανασταλτικά στις παράνομες διαθέσεις.Λίγες ώρες αργότερα ο υπουργός Υγείας Θάνος Πλεύρης, ανακοίνωσε την ενίσχυση του νομοθετικού πλαισίου για την επιβολή κυρώσεων με αφορμή και το περιστατικό στο Κέντρο Υγείας Παλαμά Καρδίτσας. Σύμφωνα με τα όσα είπε στο newsit.gr η Πρόεδρος του Ιατρικού Συλλόγου Πάτρας, για τους ανεμβολίασους υγειονομικούς: «Εδώ στην Πάτρα ήταν 680 υγειονομικοί στο σύνολο 3.800 εργαζομένων. Εξ αυτών 60 ήταν γιατροί, 430 ήταν νοσηλευτές και 190 διοικητικό και λοιπό προσωπικό. Δεν βγήκαν όλοι σε αναστολή, όταν συνειδητοποίησαν ότι θα βγουν οι πράξεις αναστολής κάποιοι εμβολιάστηκαν. Οπότε βγήκαν σε αναστολή περίπου οι 600, 80 άτομα περίπου εμβολιάστηκαν. Ωστόσο είναι μεγάλος ο αριθμός. Αλλά στα νοσοκομεία της Πάτρας δεν υπάρχει κανένας ανεμβολίαστος αυτή την στιγμή υγειονομικός. Έχει δημιουργηθεί πολύ μεγάλο κενό ειδικά σε κάποιες μονάδες και σε μονάδες covid. Υπάρχει μεγάλο κοινό».   Ρεπορτάζ: Αλεξάνδρα Αθανασίου    "
newsit.gr,https://www.newsit.gr/ellada/apo-ta-iatreia-tous-tha-kanoun-oi-paidiatroi-ta-emvolia-stous-anilikous-ti-apofasistike/3358956/,Κοσμος,Από τα ιατρεία τους θα κάνουν οι παιδίατροι τα εμβόλια στους ανήλικους – Τι αποφασίστηκε,2021-09-07T14:22:22+03:00,,"NewsIT Ελλαδα Απο τα ιατρεια τους θα κανουν οι παιδιατροι τα εμβολια στους ανηλικους - Πως θα περιοριστει η διασπορα στα σχολεια Ενεργό ρόλο στον εμβολιασμό ανηλίκων 12 έως 17 ετών αναλαμβάνουν οι παιδίατροι, όπως αποφασίστηκε σήμερα (07.09.2021) σε σύσκεψη υπό τον πρωθυπουργό, Κυριάκο Μητσοτάκη, παρουσία του Σωτήρη Τσιόδρα, της Μαρίας Θεοδωρίδου αλλά και εκπροσώπων των παιδιατρικών φορέων. Οι τελευταίοι εξέφρασαν ομόφωνα την άποψη πως οι παιδίατροι πρέπει να αναλάβουν πιο ενεργό ρόλο στον εμβολιασμό των παιδιών 12-17 ετών. Προσωπικές αναφορές από τον Κυριάκο Μητσοτάκη για τα εμβόλια αλλά και από τον Σωτήρη Τσιόδρα, τα παιδιά του οποίου έχουν ήδη εμβολιαστεί.  Ο καθηγητής, μάλιστα, αποκάλυψε πως θα περιοριστεί η διασπορά του κορονοϊού στα σχολεία. Επικαλούμενος μαθηματικά μοντέλα, ο Σωτήρης Τσιόδρας είπε ότι μπορεί κανείς να μειώσει τις πιθανότητες διασποράς στα σχολεία σχεδόν το 10% με τη μάσκα, το testing και φυσικά ακόμα περισσότερο και με τον εμβολιασμό. Γι’ αυτό και όπως είπε, και τα 3 παιδιά του που είναι σε αυτές τις ηλικίες έχουν ήδη εμβολιαστεί. Κατά τη διάρκεια της σύσκεψης στο Μαξίμου (παρουσία επίσης της ηγεσίας του υπουργείου Υγείας, του Γιώργου Γεραπετρίτη και του Μάριου Θεμιστοκλέους) αποφασίστηκε ότι οι παιδίατροι θα έχουν τη δυνατότητα να κάνουν οι ίδιοι τα εμβόλια στο ιατρείο τους, όταν διευθετηθούν κάποια τεχνικά ζητήματα, κάτι που αναμένεται να γίνει σύντομα.  Επίσης τονίστηκε ο σημαντικός ρόλος που μπορούν να διαδραματίσουν οι παιδίατροι στο να εξηγήσουν επιστημονικά σε γονείς και παιδιά γιατί είναι απαραίτητος και ασφαλής ο εμβολιασμός.  «Καθώς είμαστε μία εβδομάδα πριν από το άνοιγμα των σχολείων, τώρα πιστεύω είναι η κατάλληλη χρονική στιγμή να κάνουμε μία νέα μεγάλη προσπάθεια να αυξήσουμε σημαντικά τα ποσοστά εμβολιασμού στους ανηλίκους. Τα σχολεία μας θα ανοίξουν και θα ανοίξουν με ασφάλεια, έχουμε δει πια, μας έλεγε ο κύριος Τσιόδρας επιστημονικά δεδομένα ότι το δίπτυχο μάσκα και συχνό τεστ είναι το καλύτερο το οποίο μπορούμε, είναι ο καλύτερος συνδυασμός πολιτικών που μπορούμε να εφαρμόσουμε προκειμένου να εξασφαλίσουμε ότι θα ανοίξουν τα σχολεία με τη μέγιστη δυνατή ασφάλεια και σε αυτό φυσικά πρέπει να προσθέσουμε και την αύξηση ποσοστών εμβολιασμών», τόνισε ο Κυριάκος Μητσοτάκης στην έναρξη της σύσκεψης. Ο πρωθυπουργός τονίζοντας τη σημασία των εμβολίων, αναφέρθηκε στο προσωπικό βίωμα από τη μητέρα του: «Εμένα η μάνα μου -όπως ξέρετε- αρρώστησε από πολιομυελίτιδα μέσα στον πόλεμο. Και έζησε μία ζωή μεγάλης ταλαιπωρίας από μία ασθένεια η οποία εξαφανίστηκε στη συνέχεια από προσώπου γης λόγω των εμβολίων. Νομίζω ότι καλό είναι να θυμίζουμε συνολικά στο λόγο μας ότι καμία επιστημονική ανακάλυψη δεν έχει αυξήσει περισσότερο το προσδόκιμο ζωής από τα εμβόλια συνολικά και είναι το μεγαλύτερο δώρο το οποίο έχει κάνει η επιστήμη στην ανθρωπότητα. Δεν αναφέρομαι μόνο στο εμβόλιο Covid αναφέρομαι συνολικά αυτά εμβόλια. Αν και φοβάμαι ότι τους αντιεμβολιαστές δύσκολα θα μπορέσουμε να τους πείσουμε με τέτοια επιχειρήματα θεωρώ όμως ότι υπάρχει μία μεγάλη ομάδα ανθρώπων που είναι έτοιμη να πειστεί», ανέφερε χαρακτηριστικά. «Γνωρίζουμε ότι ο παιδίατρος επειδή έχει το ρόλο του οικογενειακού γιατρού σε πάρα πολλές ελληνικές οικογένειες ήταν αυτός που τον ρωτούσαν για το αν θα πρέπει οι ενήλικες να κάνουν τον εμβολιασμό ή όχι και πραγματικά αυτή η στήριξη των παιδιάτρων είναι πάρα πάρα πολύ βασική και εξακολουθεί να είναι», τόνισε από την πλευρά της η  Πρόεδρος της Επιτροπής Εμβολιασμού Μαρία Θεοδωρίδου.  «Θεωρώ ότι ο εμβολιασμός των παιδιών 12-17 θα παίξει καταλυτικό ρόλο μαζί με τα άλλα μέτρα στον έλεγχο της επιδημίας και στην σταδιακή αυτορρύθμιση και συνέχιση της κοινωνικής ζωής», τόνισε ο καθηγητής Λοιμωξιολογίας Σωτήρης Τσιόδρας. «Είμαστε σε μία εποχή όπου περίπου το 100% των στελεχών που κυκλοφορούν είναι η μετάλλαξη Δ. Η επιστημονική μας ομάδα αναλύει όλες τις πληροφορίες που εισρέουν από το εξωτερικό. Φυσικά αυτή η υψηλή μεταδοτικότητα της μετάλλαξης Δ αφορά και τα παιδιά μας και για αυτό έχει πολύ μεγάλη σημασία τώρα που ανοίγουν τα σχολεία να τηρούνται τα μέτρα πρόληψης έναντι της διασποράς του ιού και στα σχολεία.  Μαθηματικές εκτιμήσεις υπολογίζουν ότι μπορεί να κατεβάσει κανείς την πιθανότητα διασποράς στα σχολεία κοντά στο 10% (πολύ σημαντική μείωση της διασποράς δηλαδή και περιορισμό της σε ένα πολύ μικρό ποσοστό παιδιών) με τη μάσκα, το testing και φυσικά ακόμα περισσότερο και με τον εμβολιασμό των ομάδων της οποίας αυτός συστήνεται», σημείωσε ο Σωτήρης Τσιόδρας. Φωτογραφίες: Γ.Τ. Πρωθυπουργού/ Δημήτρης Παπαμήτσος  "
newsit.gr,https://www.newsit.gr/topikes-eidhseis/thessaloniki-pyretodeis-proetoimasies-gia-ta-egkainia-tis-fetinis-deth-aystira-ta-ygeionomika-metra/3358912/,Κοσμος,Θεσσαλονίκη: Πυρετώδεις προετοιμασίες για τα εγκαίνια της φετινής ΔΕΘ – Αυστηρά τα υγειονομικά μέτρα,2021-09-07T13:29:55+03:00,,"NewsIT Τοπικα Νεα Θεσσαλονικη: Πυρετωδεις προετοιμασιες για τα εγκαινια της φετινης ΔΕΘ – Αυστηρα τα υγειονομικα μετρα Η αντίστροφη μέτρηση για την έναρξη της 85ης ΔΕΘ έχει ξεκινήσει με τις ετοιμασίες να έχουν μπει στην τελική ευθεία καθώς η έκθεση θα ανοίξει τις πύλες της το προσεχές Σάββατο 11 Σεπτεμβρίου όπου θα γίνουν και τα εγκαίνια. Άπαντες εργάζονται εντατικά για να είναι όλα έτοιμα το Σάββατο ενώ ιδιαίτερη βαρύτητα δίνεται στο θέμα των μέτρων κατά του κορονοϊού, ώστε η φετινή διοργάνωση που θα πραγματοποιηθεί εν μέσω πανδημίας να τηρεί τα υγειονομικά πρωτόκολλα για τους εκθέτες και για τους επισκέπτες όπως αναφέρει το thesstoday.gr.   «Για τους επισκέπτες η διοργάνωση θα είναι covid free, δηλαδή μόνο για εμβολιασμένους και νοσήσαντες. Για τους εκθέτες και τους εργαζόμενους δεχόμαστε δύο rapid tests την εβδομάδα. Όλα πηγαίνουν καλά με τις προετοιμασίες», αναφέρει στο ThessToday.gr ο διευθύνων σύμβουλος της ΔΕΘ-Helexpo και μέλος του ΔΣ της Παγκόσμιας Ένωσης Εκθέσεων (UFI) Κυριάκος Ποζρικίδης, ο οποίος μάλιστα προτείνει στους κατοίκους αλλά και σε τουρίστες «να έρθουν στην έκθεση γιατί η έκθεση είναι μια γιορτή, ένας μοναδικός θεσμός».   Η ΕΛΑΣ παράλληλα βρίσκεται επί ποδός και ετοιμάζεται από τη δική της πλευρά για να αποτρέψει τυχόν επεισόδια από αντιεμβολιαστές στη ΔΕΘ. «Δε θα κάνουμε και πόλεμο αλλά η έκθεση είναι covid free. Όπως σε άλλες επιχειρηματικές και κοινωνικές δραστηριότητες υπάρχουν μέρη που είναι covid free, το ίδιο ισχύει και για την έκθεση», σημειώνει πάντως ο κ. Ποζρικίδης.  Όσον αφορά για το τι θα περιλαμβάνει η φετινή διοργάνωση, ο διευθύνων σύμβουλος της ΔΕΘ-Helexpo αναφέρει: «Τιμώμενη χώρα καταρχάς είναι η Ελλάδα, άρα θα υπάρχει ένα αφιέρωμα στην Ελλάδα και στα ελληνικά προϊόντα. Διακόσια χρόνια από την επανάσταση, 200 χρόνια μέλλον, ψηφιακό αποτύπωμα, τέταρτη βιομηχανική επανάσταση, start ups κ.λπ», για να τονίσει πως «το ότι γίνεται φέτος η ΔΕΘ είναι μεγάλη επιτυχία και της έκθεσης και της πόλης. Πέρυσι η πόλη έχασε χρήματα και κίνηση από τη μη διεξαγωγή της έκθεσης».  Σε ερώτηση σχετικά με το φιλόδοξο σχέδιο της ανάπλασης που αναμένεται να ολοκληρωθεί το 2026 και να μεταμορφώσει τη ΔΕΘ με πιο μοντέρνο και φιλικό προς το περιβάλλον προσανατολισμό, 100 χρόνια μετά την πρώτη της διοργάνωση, ο κ. Ποζρικίδης τοποθετήθηκε λέγοντας πως το έργο βρίσκεται σε τροχιά υλοποίησης εντός του χρονοδιαγράμματος.  Όπως επεσήμανε: «Έχουμε ένα γερασμένο εκθεσιακό κέντρο από τη δεκαετία του 1950 και κάποια περίπτερα χρειάζονται εκσυγχρονισμό. Δεν είναι φιλικά προς το περιβάλλον, δεν έχουν τις σύγχρονες προδιαγραφές. Πάμε με την ανάπλαση προς ένα φιλικό προς το περιβάλλον εκθεσιακό και συνεδριακό κέντρο».  "
newsit.gr,https://www.newsit.gr/kosmos/germanikos-typos-gia-ellada-kamia-xora-pio-skliri-apenanti-stous-antiemvoliastes/3358833/,Κοσμος,Γερμανικός Τύπος για Ελλάδα: «Καμία χώρα πιο σκληρή απέναντι στους αντιεμβολιαστές»,2021-09-07T11:42:48+03:00,,"NewsIT Κοσμος Γερμανικος Τυπος για Ελλαδα: «Καμια χωρα πιο σκληρη απεναντι στους αντιεμβολιαστες» Τα μέτρα της ελληνικής κυβέρνησης για όσους επιλέγουν να μην εμβολιάζονται κατά του κορονοϊού, αλλά και την υποχρεωτικότητα εμβολιασμού στον τομέα της υγείας και τον στρατό, σχολιάζει η ηλεκτρονική έκδοσης της γερμανικής Welt. «Καμία χώρα πιο σκληρή απέναντι στους αντιεμβολιαστές απ’ την Ελλάδα» είναι ο τίτλος του εν λόγω δημοσιεύματος.  «Από την Ελλάδα δεν περίμενε κανείς εδώ και καιρό συνεπείς αποφάσεις» αναφέρει το ρεπορτάζ της Welt Online, σημειώνοντας ότι «εκτός από τον τομέα της υγείας, υποχρεωτικός εμβολιασμός ισχύει και για τον στρατό» Και προσθέτει: «Από τα μέσα Σεπτεμβρίου οι μη εμβολιασμένοι θα πρέπει να πληρώνουν από την τσέπη τους τα τεστ κορονοϊού. Οι εργοδότες μπορούν να ζητήσουν έως και δύο τεστ την εβδομάδα από μη εμβολιασμένους εργαζόμενους».  Σύμφωνα με το δημοσίευμα της Welt «υπάρχουν οικονομικοί λόγοι, για τους οποίους η Αθήνα τάσσεται τόσο σθεναρά απέναντι στους μη εμβολιασμένους. Η χώρα δεν μπορεί να αντέξει άλλο lockdown. Η κυβέρνηση έχει ήδη αποκλείσει ένα τέτοιο μέτρο. Ταυτόχρονα, η Ελλάδα βρίσκεται στη μέση του τέταρτου κύματος (…)». «Η κυβέρνηση», όπως αναφέρεται σε άλλο σημείο του άρθρου, «είναι πεπεισμένη για τη στρατηγική της – και τα πρώτα στοιχεία φαίνεται να αποδεικνύουν ότι είναι σωστή. Μέχρι πρόσφατα όσοι απέρριπταν τον εμβολιασμό υπολογίζονταν σε περίπου 20% του υγειονομικού προσωπικού. Ωστόσο, υπό την πίεση των νέων μέτρων, πολλοί εμβολιάστηκαν λίγο πριν από το τέλος της προθεσμίας, σύμφωνα με δημοσιεύματα. Βάσει πρόσφατων εκτιμήσεων, το 10% του εργαζομένων στον τομέα της υγείας είναι ανεμβολίαστοι». Κλείνοντας το δημοσίευμα παραθέτει και την άλλη άποψη: «Η επέκταση του υποχρεωτικού εμβολιασμού σε άλλες ομάδες του δημόσιου τομέα είναι υπό συζήτηση. Υγειονομικοί, όπως η τραυματιοφορέας Ελισάβετ Παλιούρα, θεωρούν τα μέτρα ακατανόητα, ενώ επανειλημμένες είναι οι διαμαρτυρίες εναντίον αυτής της πολιτικής. ‘Ούτε οι ασθενείς που έρχονται σε εμάς δεν είναι εμβολιασμένοι’ αναφέρει η ίδια. ‘Γιατί είμαστε άνεργοι τώρα; Μας τιμωρούν γιατί δώσαμε κάτι πίσω στην κοινωνία;».    Deutsche Welle  "
newsit.gr,https://www.newsit.gr/politikh/nd-gia-polaki-elpizoume-na-ypostiriksei-ton-emvoliasmo-tou-dimosia/3358626/,Κοσμος,ΝΔ για Πολάκη: Ελπίζουμε να υποστηρίξει τον εμβολιασμό του δημόσια,2021-09-06T22:41:27+03:00,,"NewsIT Πολιτικη ΝΔ για Πολακη: Ελπιζουμε να υποστηριξει τον εμβολιασμο του δημοσια Ανακοίνωση για τον εμβολιασμό του βουλευτή του ΣΥΡΙΖΑ και πρώην υπουργό Υγείας, Παύλο Πολάκη εξέδωσε η Νέα Δημοκρατία. Η ανακοίνωση της ΝΔ αναφέρει: Ο εμβολιασμένος «αντιεμβολιαστής» Πολάκης αποτελεί τη ζωντανή απόδειξη της αποτελεσματικότητας του μέτρου του υποχρεωτικού εμβολιασμού των υγειονομικών, απέναντι στο οποίο διαδήλωνε προ μερικών ημερών.   Ελπίζουμε να υποστηρίξει τον εμβολιασμό του δημόσια, με την ίδια θέρμη που έγινε ο αρχιερέας του αντιεμβολιασμού το προηγούμενο διάστημα, ώστε να επηρεάσει τους αντιεμβολιαστές followers του και να μην αφήσει σε κανέναν κακοπροαίρετο το περιθώριο να υποθέσει ότι τα κάνει όλα μόνο για να συνεχίσει να ασκεί επάγγελμα και να μπορεί να χειρουργεί.   "
newsit.gr,https://www.newsit.gr/ellada/koronoios-moirazan-plasta-pistopoiitika-rapid-test-se-nisi/3358568/,Κοσμος,Κορονοϊός: Μοίραζαν πλαστά πιστοποιητικά rapid test σε νησί,2021-09-06T21:47:34+03:00,,"NewsIT Ελλαδα Κορονοιος: Μοιραζαν πλαστα πιστοποιητικα rapid test σε νησι - Πως αποκαλυφθηκαν Μετά την αποκάλυψη για τα «μαϊμού» πιστοποιητικά εμβολιασμού του κορονοϊού στον Παλαμά Καρδίτσας, άλλο ένα κύκλωμα «τσάκωσε» η Εθνική Αρχή Διαφάνειας. Σύμφωνα με το κεντρικό δελτίο ειδήσεων του STAR, τα μέλη του κυκλώματος έδιναν αρνητικό αποτέλεσμα σε rapid test κορονοϊού σε αλλοδαπούς για να μπορούν είτε να επιστρέψουν στη χώρα τους, είτε να μετακινηθούν εντός της Ελλάδας, όπως επιβάλει το υγειονομικό πρωτόκολλο, χωρίς φυσικά να έχουν κάνει στην πραγματικότητα το τεστ.  Σύμφωνα με ίδιες πληροφορίες, οι καταγγελίες έφτασαν στο υπουργείο Υγείας μετά τον Δεκαπενταύγουστο και έδωσε εντολή στην Εθνική Αρχή Διαφάνειας, ώστε να διενεργηθούν οι απαιτούμενοι έλεγχοι. Στην προσπάθεια να ξετυλίξουν το κουβάρι, έδωσαν εντολή να πραγματοποιηθεί και Ένορκη Διοικητική Εξέταση στο νοσοκομείο του νησιού, ώστε να υπάρξουν περισσότερες καταθέσεις και να διαπιστωθεί εάν το κύκλωμα είχε άνθρωπο μέσα στο νοσοκομείο που εξέδιδε τα πιστοποιητικά. Από την ερευνά, διαπιστώθηκε ότι δεν υπάρχει πάνω στα πιστοποιητικά σφραγίδα του νοσοκομείου.  Οι ελεγκτές της Αρχής Διαφάνειας ολοκλήρωσαν τις έρευνες μόλις την Παρασκευή και προσπάθησαν να εντοπίσουν ποια είναι τα φυσικά πρόσωπα που εμπλέκονται, ενώ όλα τα στοιχεία θα σταλούν στη δικαιοσύνη. Το υπουργείο Υγείας σε συνεργασία με την Ανώνυμη Εταιρεία Μονάδων Υγείας στην οποία ανήκει το νοσοκομείο, διενήργησε ενδελεχείς ελέγχους και ΕΔΕ από επιθεωρητές ελεγκτές της Αρχής Διαφάνειας με σκοπό τη διακρίβωση της νομιμότητας διαδικασίας έκδοσης αποτελεσμάτων rapid test.  Για οργανωμένη συμπεριφορά των αντιεμβολιαστών και ομάδα/ες που ασκούν πιέσεις έκανε λόγο η Αντι. Παν. Ιατρικού Συλλόγου Πάτρας, Άννα Μαστοράκου, μιλώντας στο κεντρικό δελτίο ειδήσεων του ΣΚΑΪ . Όπως εξήγησε αυτά τα άτομα παίρνουν τηλέφωνο σε ιατρεία, εμβολιαστικά κέντρα, εμβολιαστικές γραμμές ή δομές που έχουν την δυνατότητα να εκδίδουν rapid test όπως φαρμακεία, ιατρεία, διαγνωστικά εργαστήρια και ζητούν τηλεφωνικά να έχουν ένα θετικό αποτέλεσμα rapid test ή μοριακού ώστε να έχουν πιστοποιητικό νόσησης έναντι κάποια αμοιβής. Παράλληλα, υπογράμμισε ότι υπάρχουν και αντιεμβολιαστές όπως συνέβη στην περίπτωση της Καρδίτσας που παρεισφρέουν στις εμβολιαστικές γραμμές με όποιες συνεπειες έχει αυτό.  Η κα Μαστοράκου υπογράμμισε ότι οι καταγγελίες αυτές προέρχονται από γιατρούς. Μάλιστα αναφέρθηκε σε «ταρίφα» 100 ή 200 ευρώ για να έχουν αυτό το πιστοποιητικό είτε νόσησης, είτε εμβολιασμού.  «Εχω αναφορές από πολλές περιοχές της χώρας και προκύπτει από την πίεση που υπάρχει τώρα στην κοινωνία για να λάβουν τα προνόμια των εμβολιασμένων» σημείωσε χαρακτηριστικά. Η ίδια ανέφερε ότι αυτές οι πιέσεις εντάθηκαν το τελευταίο χρονικό διάστημα και ότι γίνονται τηλεφωνικά όποτε δεν είναι καταγεγραμένες. Μάλιστα, τόνισε ότι η πίεση είναι μεγάλη και συντεταγμένη και ότι γι αυτό αναφέρεται σε μια οργανωμένη προσπάθεια.  "
newsit.gr,https://www.newsit.gr/ellada/pseytikoi-emvoliasmoi-ston-palama-karditsas-paremvasi-eisaggelea-stin-ypothesi/3358382/,Κοσμος,Ψεύτικοι εμβολιασμοί στον Παλαμά Καρδίτσας: Παρέμβαση εισαγγελέα στην υπόθεση,2021-09-06T16:47:51+03:00,,"NewsIT Ελλαδα Ψευτικοι εμβολιασμοι στον Παλαμα Καρδιτσας: Παρεμβαση εισαγγελεα στην υποθεση - Συναγερμος σε ολους τους ιατρικους συλλογους Στο «στόχαστρο» εισαγγελικής έρευνας με εντολή του προϊσταμένου της εισαγγελίας εφετών Λάρισας μπαίνει το θέμα με τα πλαστά πιστοποιητικά εμβολιασμού κατά του κορονοϊού στο Κέντρο Υγείας Παλαμά στην Καρδίτσα. Αντικείμενο της έρευνας που θα διενεργήσει ο εισαγγελέας πρωτοδικών Καρδίτσας είναι η διερεύνηση ποινικών ευθυνών προς κάθε κατεύθυνση, όσον αφορά δηλαδή και αυτούς που εξέδωσαν τα πιστοποιητικά αλλά και αυτούς, στο όνομα των οποίων εκδόθηκαν.  Την ίδια ώρα, συναγερμός έχει σημάνει στους ιατρικούς συλλόγους όλης της χώρας αλλά και στις υγειονομικές αρχές, προκειμένου να αποτρέψουν περιστατικά με «μαϊμού» εκδόσεις πιστοποιητικών, αλλά και ψευδή «θετικά» rapid τεστ, τα οποία δίνουν… απαλλαγή από τον εμβολιασμό. Αν και ακόμα δεν έχει γίνει κάποια γραπτή καταγγελία, συχνά γιατροί σε διαφορετικές περιοχές της ελληνικής επικράτειας γίνονται δέκτες τηλεφωνικών κυρίως οχλήσεων από πολίτες, οι οποίοι προσπαθούν να… γλιτώσουν τον εμβολισμό, προσφέροντας ακόμα και χρηματικά ποσά στους γιατρούς που θα τους χορηγήσουν το έγγραφο που θέλουν.  Μάλιστα, όπως λένε στο newsit.gr οι πρόεδροι ιατρικών συλλόγων, οι αντιεμβολιαστές έχουν συγκεκριμένο σχέδιο δράσης, ενώ δεν αποκλείουν κάποιοι από αυτούς να έχουν διεισδύσει σε εμβολιαστικές δομές με στόχο να πιστοποιήσουν εμβολιασμούς, οι οποίοι δεν έχουν πραγματοποιηθεί. «Έχουμε προφορικές αναφορές επίσημες καταγγελίες στους Ιατρικούς Συλλόγους. Έχω πειστεί πλέον ότι οι αντιεμβολιαστές και δεν μιλάω για τους ανεμβολίαστους, δρουν οργανωμένα και συντεταγμένα. Δηλαδή έχουν συγκεκριμένο σχέδιο και πλάνο. Υπάρχουν προφορικές αναφορές και όχι επίσημες καταγγελίες», λέει στο newsit.gr, η αντιπρόεδρος του Πανελληνίου Ιατρικού Συλλόγου και πρόεδρος του Ιατρικού Συλλόγου Πάτρας, Άννα Μαστοράκου και συνεχίζοντας προσθέτει: Click4more: Παλαμάς Καρδίτσας: Σύζυγος αστυνομικού η υπάλληλος με τους εμβολιασμούς – «μαϊμού» «Υπάρχουν τρία επίπεδα δράσης. Το ένα έχει να κάνει με την πίεση στα ιατρικά κέντρα για την έκδοση ψευδών πιστοποιητικών εμβολιασμού ή για ιδεολογικούς λόγους ή που να συνοδεύεται με οικονομική συναλλαγή. Το δεύτερο είναι η πίεση που ασκείται σε φορείς που εκδίδουν rapid test για να εκδώσουν θετικά test ώστε να έχουν πιστοποιητικό νόσησης και να αποφύγουν τον εμβολιασμό για 6 μήνες και φυσικά να μπουν σε καραντίνα. Όσον αφορά το τρίτο έχουμε βάσιμες υποψίες ότι υπάρχουν αντιεμβολιαστές, άνθρωποι δηλαδή με αντιεμβολιαστική συμπεριφορά οι οποίοι έχουν παρεισφρήσει σε εμβολιαστικές δομές και προσπαθούν με διάφορους τρόπους να πιστοποιήσουν εμβολιασμούς που δεν έχουν γίνει. Μου έχουν αναφέρει προφορικά γιατροί ότι έχουν δεχτεί κυρίως τηλεφώνου προσφορές 100- 200 ευρώ για την έκδοση ψευδών rapid test ή μοριακών τεστ για να μπορέσουν να έχουν το πιστοποιητικό νόσησης». Από την πλευρά του ο πρόεδρος του Ιατρικού Συλλόγου Δράμας, Γιώργος Γεωργιάδης αναφέρει στο newsit.gr ότι έχουν ενημερωθεί εργαστήρια αλλά και γιατροί να είναι ιδιαίτερα προσεκτικοί. «Γραπτή αναφορά δεν έχω. Αλλά γνωρίζουμε ότι κάτι γίνεται. Ξέρουμε ότι αυτοί οι άνθρωποι δεν θέλουν να εμβολιαστούν. Ήδη καλέσαμε όλα τα εργαστήρια και τους συναδέλφους και πήραμε απόφαση ότι αν διαπιστώσουμε έστω και ένα γραπτό μήνυμα θα πέσει αυστηρή καμπάνα από τον Σύλλογο», λέει στο newsit.gr, o πρόεδρος του ιατρικού συλλόγου Δράμας, Γεώργιος Γεωργιάδης και συμπληρώνει: Click4more: Παλαμάς Καρδίτσας – Θάνος Πλεύρης: Έχουν ήδη ταυτοποιηθεί 44 περιστατικά πλαστών πιστοποιητικών εμβολιασμού «Αυτό που ακούγεται είναι αληθές. Δηλαδή ακούμε από συναδέλφους ότι έγινε το ένα και το άλλο αλλά κανένας δεν τόλμησε να το κάνει γραπτώς. Το γραπτώς σημαίνει ότι αμέσως ξεκινάει η πειθαρχική διαδικασία. Ακούμε ότι γίνονται rapid test σε εισόδους πολυκατοικίας. Έγινε καταγγελία ότι αυτά δεν ελέγχονται. Για το PCR μεσολαβεί και κάποιο άλλο κέντρο που δεν μπορεί να βγει ψευδές και δηλώνεται άμεσα. Πρέπει αυτοί που κάνουν το εμβόλιο να κάνουν ένα μήνα μετά τεστ αντισωμάτων. Δεν μιλάμε για το νοσοκομείο μιλάμε για τους ιδιώτες ιατρούς. Υπάρχουν μερικοί που είναι αντιεμβολιαστές κλινικοί ιατροί, αν συνεννοηθούν με έναν εργαστηριακό γιατρό και του πει θα σου στείλω κάποιον βγάλε τον θετικό για να μην κάνει το εμβόλιο. Αυτό ακούστηκε ότι γίνεται. Ξέρουμε ότι γίνεται και στείλαμε αυστηρές προειδοποιήσεις. Κάποτε θα πρέπει να σεβαστούμε τη δημόσια υγεία», καταλήγει o πρόεδρος του ιατρικού συλλόγου Δράμας, Γεώργιος Γεωργιάδης. Ρεπορτάζ: Αλεξάνδρα Αθανασίου  "
newsit.gr,https://www.newsit.gr/ellada/plasta-pistopoiitika-kai-rapid-test-enanti-100-kai-200-eyro-nees-kataggelies/3357993/,Κοσμος,Πλαστά πιστοποιητικά και rapid test έναντι 100 και 200 ευρώ – Νέες καταγγελίες,2021-09-06T08:36:54+03:00,,"NewsIT Ελλαδα Πλαστα πιστοποιητικα και rapid test εναντι 100 και 200 ευρω – Νεες καταγγελιες Πιέσεις σε γιατρούς και υγειονομικούς υπαλλήλους για πλαστά πιστοποιητικά νόσησης κορονοϊού ή εμβολιασμού κατήγγειλε η Άννα Μαστοράκου, αντιπρόεδρος του Πανελλήνιου Ιατρικού Συλλόγου. Η ίδια μιλώντας στην πρωινή εκπομπή του Mega ανέφερε πως: «Υπάρχει πίεση σε γιατρούς και υγειονομικούς για πλαστά πιστοποιητικά εμβολιασμού αλλά και πλαστά θετικά τεστ για να αποφύγει κάποιος τον εμβολιασμό». Όπως εξήγησε «τα κέντρα διενεργούν τα τεστ κορονοϊού και καταγράφουν στο μητρώο covid το αποτέλεσμα, άρα ο ενδιαφερόμενος έχει και το αντίστοιχο αποτέλεσμα. Υπάρχουν πολίτες που πιέζουν γιατρούς, κέντρα για ψευδές θετικό rapid test έναντι αμοιβής», με αφορμή τα όσα βλέπουν το φως της δημοσιότητας σχετικά με τα πλαστά πιστοποιητικά και τους «μαϊμού» εμβολιασμούς στον Παλαμά Καρδίτσας.   Η κ. Άννα Μαστοράκου ανέφερε πως τα παραπάνω έχουν «καταγγελθεί από γιατρούς». Σημείωσε, μάλιστα, ότι μιλάμε για 100-200 ευρώ για την έκδοση ψευδούς θετικού τεστ, ώστε να βγει το πιστοποιητικό νόσησης και να αποφεύγεται ο εμβολιασμός για έξι μήνες. Σημείωσε, δε, πως η πίεση είναι πολύ μεγάλη και ίσως κάποιος γιατρός να έχει ενδώσει: «Υπάρχουν καταγγελίες στην Καβάλα, την Πάτρα και σε πάρα πολλές περιοχές, Χαλκίδα, Δράμα. Έχει ξεκινήσει έρευνα. Υπάρχουν αναφορές που μπαίνουν στο μικροσκόπιο. Υπάρχουν και αναφορές ότι αντιεμβολιαστές έχουν παρεισφρήσει σε γραμμές εμβολιαστικών κέντρων».    Έσπευσε να σημειώσει πως: «Υπάρχουν αντιμεβολιαστές που το κάνουν για ιδεολογικούς λόγους κι άλλοι που το κάνουν με χρηματικά κίνητρα». Ο πρύτανης του ΑΠΘ, Νίκος Παπαϊωάννου βρέθηκε στην ίδια εκπομπή και είπε πως: «Έχουμε την αριθμητική καταγραφή και από την άλλη έχουμε τη πιθανή αιτιολογία. Στην πρώτη περίπτωση διαπιστώνουμε μια σταθερότητα, τα θετικοποιημένα κρούσματα βλέπουμε ότι είναι σε σταθερό, διαχειρίσιμο στάδιο, και οι σκληρές δείκτες δεν τρομάζουν. Έχουμε μια συγκρατημένη αισιοδοξία. Αλλά ο Αύγουστος λόγω της πληθυσμιακής αλλοίωσης του πληθυσμού δεν προσφέρεται για συμπεράσματα. Ο Σεπτέμβρης για τη Θεσσαλονίκη είναι μήνας έντονης κινητικότητας». Σημείωσε πως τα μαθήματα θα γίνουν δια ζώσης στα Πανεπιστήμια. Σχετικά με τον αριθμό των εμβολιασμένων φοιτητών, δεν υπάρχει ακριβή εικόνα, «θέλω να πιστεύω ότι είμαστε στο 58-60%» και υπογράμμισε πως δεν είναι εφικτός ο ατομικός έλεγχος σε 55.000 φοιτητές.  "
newsit.gr,https://www.newsit.gr/kosmos/italia-paythike-nosileytria-pou-ekane-eikonikous-emvoliasmous-se-filous-kai-syggeneis/3357926/,Κοσμος,Ιταλία: Παύθηκε νοσηλεύτρια που έκανε εικονικούς εμβολιασμούς σε φίλους και συγγενείς,2021-09-06T00:21:02+03:00,,"NewsIT Κοσμος Ιταλια: Παυθηκε νοσηλευτρια που εκανε εικονικους εμβολιασμους σε φιλους και συγγενεις Nοσηλεύτρια στην Ιταλία, η οποία εργαζόταν στην ευρύτερη περιοχή της πόλης Τρεβίζο, παύθηκε τον καθηκόντων της, θα περάσει από πειθαρχικό και η δράση της είναι αντικείμενο εισαγγελικής έρευνας. Σύμφωνα με τον Τύπο, φέρεται να έκανε ότι εμβολίαζε κατά του κορονοϊού φίλους και συγγενείς της που ήταν, όμως, αντιεμβολιαστές. Στην πραγματικότητα, σύμφωνα με την εφημερίδα La Stampa, πετούσε το σκεύασμα μέσα σε μπαμπάκι.  Όπως διέρρευσε, μάρτυρες πρόσεξαν ότι η συγκεκριμένη νοσηλεύτρια επέλεγε πάντα την πιο απομονωμένη θέση του εμβολιαστικού κέντρου, ώστε οι συνάδελφοί της να μην μπορούν να βλέπουν από κοντά τι έκανε. Οι αντιεμβολιαστές, οι οποίοι στην πραγματικότητα δεν εμβολιάστηκαν, υπολογίζεται ότι μπορεί να μην υπερβαίνουν τους είκοσι. Στο μεταξύ, όμως, είχαν καταφέρει να εξασφαλίσουν «πράσινο πάσο εμβολιασμένου». Η φερόμενη ως άκρως επικίνδυνη νοσοκόμα δεν είχε εκφραστεί ποτέ κατά των εμβολίων και η ίδια είχε υποβληθεί, χωρίς κανένα πρόβλημα σε εμβολιασμό κατά της covid 19. Πηγή ΑΠΕ ΜΠΕ  "
newsit.gr,https://www.newsit.gr/ellada/frourio-i-thessaloniki-enopsei-deth-5-500-astynomikoi-drones-kai-elikoptera/3357869/,Κοσμος,"«Φρούριο» η Θεσσαλονίκη ενόψει ΔΕΘ  – 5.500 αστυνομικοί, drones και ελικόπτερα",2021-09-05T21:56:21+03:00,,"NewsIT Ελλαδα «Φρουριο» η Θεσσαλονικη ενοψει ΔΕΘ – 5.500 αστυνομικοι, drones και ελικοπτερα Σε φρούριο αναμένεται να μετατραπεί η Θεσσαλονίκη ενόψει της ΔΕΘ καθώς στην πόλη αναμένεται να βρεθούν 5.500 άνδρες της Αστυνομίας και της Ασφάλειας. Το σχέδιο της Ελληνικής Αστυνομίας που περιλαμβάνει περιπολίες με drones, ελικόπτερα, ακροβολισμένους αστυνομικούς από δυνάμεις της ΟΠΚΕ και των ομάδων ΔΙΑΣ και ΔΡΑΣΗ όπως αναφέρει το MEGA.  Σύμφωνα με όσα έχουν γίνει γνωστά συνδικάτα, σύλλογοι, εκπαιδευτικοί και υγειονομικοί δίνουν ραντεβού στο κέντρο της Θεσσαλονίκης για συλλαλητήρια. Στις συγκεντρώσεις και τα συλλαλητήρια το παρόν θα δώσουν και ανεμβολίαστοι διαδηλωτές από την Αθήνα και την επαρχία.  Στόχος της αστυνομίας είναι να οχυρώσει το κέντρο της πόλης. Θα τοποθετήσει στην λεωφόρο Στρατού κλούβες και θα στήσει οδοφράγματα με προστατευτικά κιγκλιδώματα, προκειμένου να κόψει την πορεία των διαδηλωτών προς το Βελλίδειο συνεδριακό κέντρο. Στα γραφεία της Ασφάλειας φτάνουν ήδη πληροφορίες για μεγάλες κινητοποιήσεις αντιεμβολιαστών που θα έρθουν στην Θεσσαλονίκη με πούλμαν. Άντρες της Δίωξης Ηλεκτρονικού Εγκλήματος ελέγχουν ήδη εξονυχιστικά κάθε ιστοσελίδα για ραντεβού μη εμβολιασμένων μέσω των social media. Όλες οι πορείες θα καταλήξουν στην πλατεία της ΧΑΝΘ με στόχο να σπάσουν τον αστυνομικό κλοιό και να προσεγγίσουν τον χώρο των επισήμων. Drones και ελικόπτερο της ΕΛ.ΑΣ. θα επιβλέπει από αέρος την κίνηση ενώ άντρες της Ασφάλειας θα ακροβολιστούν στα κτίρια περιμετρικά του κέντρου. Η ΟΠΚΕ, οι ομάδες ΔΙΑΣ και ΔΡΑΣΗ θα κάνουν συνεχώς περιπολίες στους δρόμους, ενώ αυξημένα θα είναι τα μέτρα ελέγχου και στις δύο εισόδους της πόλης ανατολικά και δυτικά. Να σημειωθεί ότι συγκέντρωση διαμαρτυρίας έχει ανακοινώσει το ΠΑΜΕ το απόγευμα του Σαββάτου στις 18:00 στην πλατεία της ΧΑΝΘ, ενώ σε πορεία καλεί και η ΑΔΕΔΥ τους διαδηλωτές την ίδια ώρα από το άγαλμα του Βενιζέλου. Παράλληλα στις 18:00 το απόγευμα μέλη της εξωκοινοβουλευτικής αριστεράς θα συγκεντρωθούν στην Καμάρα, ενώ η ΟΚΔΕ έχει δώσει ραντεβού στην οδό Αγ. Σοφίας με προορισμό τις εγκαταστάσεις της ΔΕΘ. Να σημειωθεί ότι η φετινή Διεθνή Εκθεση Θεσσαλονίκης θα έχει και μια ιδιαιτερότητα. Οι επισκέπτες θα εισέρχονται έχοντας πιστοποιητικό εμβολιασμού και νόσησης. Αστυνομικοί γι’ αυτόν τον λόγο θα βρίσκονται σε ετοιμότητα και στην εμπορική πύλη της ΔΕΘ από την πλευρά της Εγνατίας αλλά και γύρω από το ΑΠΘ.   "
newsit.gr,https://www.newsit.gr/ygeia/antiemvoliastes-exoun-pareisfrisei-se-emvoliastika-kentra-tha-eimaste-ameiliktoi-proeidopoiei-to-ypourgeio-ygeias/3357470/,Κοσμος,"Αντιεμβολιαστές έχουν παρεισφρήσει σε εμβολιαστικά κέντρα – «Θα είμαστε αμείλικτοι», προειδοποιεί το Υπουργείο Υγείας",2021-09-05T08:11:24+03:00,,"NewsIT Υγεια Αντιεμβολιαστες εχουν παρεισφρησει σε εμβολιαστικα κεντρα – «Θα ειμαστε αμειλικτοι», προειδοποιει το Υπουργειο Υγειας Ένα άκρως ανησυχητικό φαινόμενο διαδραματίζεται τελευταία. όσο ο “κλοιός” των μέτρων κατά του κορονοϊού σφίγγει γύρω από τους ανεμβολίαστους πολίτες. Μετά τις σοβαρές καταγγελίες για εικονικούς εμβολιασμούς στην Καρδίτσα, δεν αποκλείεται να ακολουθήσει ντόμινο αποκαλύψεων, καθώς φαίνεται πως μια πολύ μικρή μερίδα αντιμεβολιαστών υγειονομικών επιχειρεί να παρεισφρήσει και να αλλοιώσει το σύστημα, σύμφωνα με την πρόεδρο του ΠΙΣ, Άννα Μαστοράκου.  Φως στη σοβαρή υπόθεση με τα σχεδόν περισσότερα από 40 ψευδή πιστοποιητικά εμβολιασμού που φέρεται να εξέδωσε μέσα σε ένα μήνα -ενδεχομένως έναντι αμοιβής- διοικητική υπάλληλος του Κέντρου Υγείας Καρδίτσας,  θα κληθεί να ρίξει η Ένορκη Διοικητική Εξέταση.   "
newsit.gr,https://www.newsit.gr/topikes-eidhseis/karditsa-paremvasi-pleyri-gia-tous-maimou-emvoliasmous-sto-kentro-ygeias-palama-ede-kai-apokalypseis/3357317/,Κοσμος,Καρδίτσα: Παρέμβαση Πλεύρη για τους «μαϊμού» εμβολιασμούς στο Κέντρο Υγείας Παλαμά – ΕΔΕ και αποκαλύψεις,2021-09-04T17:48:25+03:00,,"NewsIT Τοπικα Νεα Καρδιτσα: Παρεμβαση Πλευρη για τους «μαιμου» εμβολιασμους στο Κεντρο Υγειας Παλαμα – ΕΔΕ και αποκαλυψεις Ο υπουργός Υγείας, Θάνος Πλεύρης, ζήτησε έρευνα και ενημέρωση της Εισαγγελίας. Οι αποκαλύψεις για τα όσα συνέβαιναν στην Καρδίτσα και πιο συγκεκριμένα στο Κέντρο Υγείας Παλαμά, διαδέχονται η μία την άλλη. Άνθρωποι που δεν έκαναν το εμβόλιο, εμφανίζονταν ως εμβολιασμένοι. Εμβόλια έκαναν φτερά. Ένα μεγάλο σκάνδαλο αρχίζει να ξεσκεπάζεται στο εμβολιαστικό κέντρο του Κέντρου Υγείας Παλαμά στην Καρδίτσα. Η υπόθεση αφορά διοικητική υπάλληλο του Κέντρου Υγείας που κατηγορείται ότι έμπαινε στο σύστημα εμβολιασμών και τσέκαρε ότι έκαναν εμβόλιο για τον κορονοϊό, άτομα που ποτέ δεν είχαν εμφανιστεί στο εμβολιαστικό κέντρο.  Αποκλειστικές πληροφορίες της εφημερίδας «Αλήθεια», αναφέρουν ότι η υπάλληλος, όταν ήταν στην βάρδια της, είχε εκμεταλλευτεί την εμπιστοσύνη συγκεκριμένης γιατρού και με τους  κωδικούς της, έμπαινε παράνομα στο σύστημα εμβολιασμών. Η υπόθεση όμως αποκαλύφθηκε διότι βρέθηκαν έγγραφα που έπρεπε να συμπληρώνει ο κάθε εμβολιασμένος και να υπογράφονται από γιατρό. Αυτά τα έγγραφα δεν έφεραν υπογραφή και σφραγίδα γιατρού. Ο υπουργός Υγείας Θάνος Πλεύρης τόνισε για το θέμα που ανέκυψε πως: “Αναφορικώς με το περιστατικό στην Καρδίτσα για εικονικούς εμβολιασμούς στο ΚΥ Παλαμά επικοινώνησα με τον διοικητή της 5ης ΥΠΕ και του ζήτησα να διατάξει ΕΔΕ και να ενημερώσει άμεσα την Εισαγγελία. Δεν θα υπάρχει καμία ανοχή σε τέτοια περιστατικά.”  Ο διευθυντής του Κέντρου Υγείας Παλαμά, Παναγιώτης Λαγούριας, επιβεβαίωσε το θέμα στο newsit.gr και ανέφερε: «Διαπιστώθηκαν κάποιες παρατυπίες. Δεν γνωρίζουμε αν έγιναν απο ένα ή δύο άτομα. Βρίσκεται σε εξέλιξη έρευνα και θα συνεχιστεί για τις επόμενες ημέρες. Ελέγχονται όλα τα έγγραφα διότι στο Κέντρο Υγείας έχουν γίνει πάνω απο 45.000 εμβολιασμοί. Θα ελεγχθούν όλα και σε λίγες ημέρες θα γνωρίζουμε ακριβώς τι έχει γίνει.» Σύμφωνα με πληροφορίες, κίνησε υποψίες το γεγονός ότι η συγκεκριμένη υπάλληλος, ενώ είχε πρωινή βάρδια, πήγαινε κάποιες φορές και το απόγευμα. Όταν την ρωτούσαν ποιος ήταν ο λόγος, απαντούσε ότι είχε κάποιες εκκρεμότητες από το πρωί. Μετά από πρόχειρη έρευνα που έγινε από στελέχη του Κέντρου Υγείας Παλαμά, το “κουβάρι” άρχισε να ξετυλίγεται με την έρευνα να συνεχίζεται.  Πληροφορίες αναφέρουν ότι μετά το ξεκίνημα της έρευνας, αρχικά βρέθηκαν 13 άτομα, ακολούθως ο αριθμός ανέβηκε στους 35 και τώρα βρίσκονται ήδη 47 που δηλώθηκαν ως εμβολιασμένοι. Λέγεται ότι ο αριθμός αυτός των εικονικά  εμβολιασμένων είναι μόνο για τον μήνα Αύγουστο. Το θέμα ίσως περιορίζεται στους τελευταίους δύο μήνες, μιας και η συγκεκριμένη υπάλληλος δεν ήταν μόνιμη στο εμβολιαστικό κέντρο, αλλά μπήκε για καλύψει τις καλοκαιρινές άδειες. Επίσης, το κοινό στοιχείο της πλειοψηφίας των ψεύτικα εμβολιασμένων είναι ότι μένουν μόνιμα στην Βόρεια Ελλάδα και πολλοί είναι από τον τόπο καταγωγής της υπαλλήλου. Οι “μαϊμού” εμβολιασμένοι, έκλειναν ραντεβού για εμβόλιο στο Κέντρο Υγείας Παλαμά, προφανώς σε συνεννόηση με την υπάλληλο που τσέκαρε στο σύστημα ότι το εμβόλιο έγινε. Πρόκειται προφανώς για αντιεμβολιαστές που ήθελαν για διάφορους λόγους να εμφανιστούν ότι έχουν εμβολιαστεί. Click4more: Οινούσσες: Πέθανε από κορονοϊό ο αρνητής ιερέας του νησιού – Σε κρίσιμη κατάσταση η γυναίκα του Επίσης, στα άτομα που φέρονται να έχουν εμβολιαστεί ψεύτικα, βρίσκονται και συγγενικά της πρόσωπα, κάτι που οδήγησε και στην αποκάλυψή της δράσης της. Μάλιστα, εκφράζονται φόβοι ότι ακόμη και η ίδια μπορεί να μην έχει κάνει ποτέ πραγματικά το εμβόλιο, αν και βρίσκονταν σε ένα τόσο ευαίσθητο πόστο στο Κέντρο Υγείας Παλαμά. Ένα άλλο μελανό σημείο της υπόθεσης, είναι το τι γίνονταν τα εμβόλια που περίσσευαν μέσα από την παράνομη αυτή διαδικασία, καθώς από την καταμέτρηση δεν βρέθηκαν παραπάνω, όπως θα έπρεπε. Η υπάλληλος απομακρύνθηκε από τη θέση της. Η υπάλληλος έχει απομακρυνθεί προσωρινά από την θέση της και μετά από έγγραφο που έστειλε ο διευθυντής του Κέντρου Υγείας Παλαμά στον Διοικητή της 5ης ΥΠΕ Θεσσαλίας και Στερεάς Ελλάδας κ. Φώτη Σερέτη, εκείνος διέταξε ΕΔΕ. Η Ε.Δ.Ε ανατέθηκε στον αρμόδιο Υποδιοικητή της 5ης Υ.Π.Ε κ. Ηλία Τσιαούση και θα είναι έτοιμη σε μια εβδομάδα. Φυσικά, θα διερευνηθεί και το κίνητρο που είχε η υπάλληλος για να κάνει κάτι τέτοιο. Click4more: Σέρρες: Μπάχαλο στο νοσοκομείο της πόλης – Ο διευθυντής που πήγε να πιάσει δουλειά ήταν ανεμβολίαστος Αξίζει να σημειωθεί ότι το Εμβολιαστικό Κέντρο Παλαμά είναι από αυτά που σήκωσαν το μεγαλύτερο βάρος του εμβολιασμού στο νομό, μετά το νοσοκομείο Καρδίτσας. Μέχρι σήμερα έχει εμβολιάσει κοντά στους 40.000 πολίτες (έως και 400 εμβολιασμούς καθημερινά).  "
newsit.gr,https://www.newsit.gr/topikes-eidhseis/karditsa-skandalo-me-eikonikous-emvoliasmous-sto-kentro-ygeias-palama-synexeis-apokalypseis/3357257/,Κοσμος,Καρδίτσα: Σκάνδαλο με εικονικούς εμβολιασμούς στο Κέντρο Υγείας Παλαμά – Συνεχείς αποκαλύψεις,2021-09-04T16:22:49+03:00,,"NewsIT Τοπικα Νεα Κορονοιος: «Βομβα» με εικονικους εμβολιασμους σε Κεντρο Υγειας - ΕΔΕ και συνεχεις αποκαλυψεις Οι αποκαλύψεις για τα όσα συνέβαιναν στην Καρδίτσα και πιο συγκεκριμένα στο Κέντρο Υγείας Παλαμά, διαδέχονται η μία την άλλη. Άνθρωποι που δεν έκαναν το εμβόλιο, εμφανίζονταν ως εμβολιασμένοι. Εμβόλια έκαναν φτερά. Πώς αποκαλύφθηκε η δράση της υπαλλήλου… Ένα μεγάλο σκάνδαλο αρχίζει να ξεσκεπάζεται στο εμβολιαστικό κέντρο του Κέντρου Υγείας Παλαμά στην Καρδίτσα. Η υπόθεση αφορά διοικητική υπάλληλο του Κέντρου Υγείας που κατηγορείται ότι έμπαινε στο σύστημα εμβολιασμών και τσέκαρε ότι έκαναν εμβόλιο για τον κορονοϊό, άτομα που ποτέ δεν είχαν εμφανιστεί στο εμβολιαστικό κέντρο.  Αποκλειστικές πληροφορίες της εφημερίδας «Αλήθεια», αναφέρουν ότι η υπάλληλος, όταν ήταν στην βάρδια της, είχε εκμεταλλευτεί την εμπιστοσύνη συγκεκριμένης γιατρού και με τους  κωδικούς της, έμπαινε παράνομα στο σύστημα εμβολιασμών. Η υπόθεση όμως αποκαλύφθηκε διότι βρέθηκαν έγγραφα που έπρεπε να συμπληρώνει ο κάθε εμβολιασμένος και να υπογράφονται από γιατρό. Αυτά τα έγγραφα δεν έφεραν υπογραφή και σφραγίδα γιατρού. Ο διευθυντής του Κέντρου Υγείας Παλαμά, Παναγιώτης Λαγούριας, επιβεβαίωσε το θέμα στο newsit.gr και ανέφερε: «Διαπιστώθηκαν κάποιες παρατυπίες. Δεν γνωρίζουμε αν έγιναν απο ένα ή δύο άτομα. Βρίσκεται σε εξέλιξη έρευνα και θα συνεχιστεί για τις επόμενες ημέρες. Ελέγχονται όλα τα έγγραφα διότι στο Κέντρο Υγείας έχουν γίνει πάνω απο 45.000 εμβολιασμοί. Θα ελεγχθούν όλα και σε λίγες ημέρες θα γνωρίζουμε ακριβώς τι έχει γίνει.»  Σύμφωνα με πληροφορίες, κίνησε υποψίες το γεγονός ότι η συγκεκριμένη υπάλληλος, ενώ είχε πρωινή βάρδια, πήγαινε κάποιες φορές και το απόγευμα. Όταν την ρωτούσαν ποιος ήταν ο λόγος, απαντούσε ότι είχε κάποιες εκκρεμότητες από το πρωί. Μετά από πρόχειρη έρευνα που έγινε από στελέχη του Κέντρου Υγείας Παλαμά, το “κουβάρι” άρχισε να ξετυλίγεται με την έρευνα να συνεχίζεται.  Πληροφορίες αναφέρουν ότι μετά το ξεκίνημα της έρευνας, αρχικά βρέθηκαν 13 άτομα, ακολούθως ο αριθμός ανέβηκε στους 35 και τώρα βρίσκονται ήδη 47 που δηλώθηκαν ως εμβολιασμένοι. Λέγεται ότι ο αριθμός αυτός των εικονικά  εμβολιασμένων είναι μόνο για τον μήνα Αύγουστο. Το θέμα ίσως περιορίζεται στους τελευταίους δύο μήνες, μιας και η συγκεκριμένη υπάλληλος δεν ήταν μόνιμη στο εμβολιαστικό κέντρο, αλλά μπήκε για καλύψει τις καλοκαιρινές άδειες. Επίσης, το κοινό στοιχείο της πλειοψηφίας των ψεύτικα εμβολιασμένων είναι ότι μένουν μόνιμα στην Βόρεια Ελλάδα και πολλοί είναι από τον τόπο καταγωγής της υπαλλήλου. Οι “μαϊμού” εμβολιασμένοι, έκλειναν ραντεβού για εμβόλιο στο Κέντρο Υγείας Παλαμά, προφανώς σε συνεννόηση με την υπάλληλο που τσέκαρε στο σύστημα ότι το εμβόλιο έγινε. Πρόκειται προφανώς για αντιεμβολιαστές που ήθελαν για διάφορους λόγους να εμφανιστούν ότι έχουν εμβολιαστεί. Click4more: Οινούσσες: Πέθανε από κορονοϊό ο αρνητής ιερέας του νησιού – Σε κρίσιμη κατάσταση η γυναίκα του Επίσης, στα άτομα που φέρονται να έχουν εμβολιαστεί ψεύτικα, βρίσκονται και συγγενικά της πρόσωπα, κάτι που οδήγησε και στην αποκάλυψή της δράσης της. Μάλιστα, εκφράζονται φόβοι ότι ακόμη και η ίδια μπορεί να μην έχει κάνει ποτέ πραγματικά το εμβόλιο, αν και βρίσκονταν σε ένα τόσο ευαίσθητο πόστο στο Κέντρο Υγείας Παλαμά. Ένα άλλο μελανό σημείο της υπόθεσης, είναι το τι γίνονταν τα εμβόλια που περίσσευαν μέσα από την παράνομη αυτή διαδικασία, καθώς από την καταμέτρηση δεν βρέθηκαν παραπάνω, όπως θα έπρεπε. Η υπάλληλος απομακρύνθηκε από τη θέση της. Η υπάλληλος έχει απομακρυνθεί προσωρινά από την θέση της και μετά από έγγραφο που έστειλε ο διευθυντής του Κέντρου Υγείας Παλαμά στον Διοικητή της 5ης ΥΠΕ Θεσσαλίας και Στερεάς Ελλάδας κ. Φώτη Σερέτη, εκείνος διέταξε ΕΔΕ. Η Ε.Δ.Ε ανατέθηκε στον αρμόδιο Υποδιοικητή της 5ης Υ.Π.Ε κ. Ηλία Τσιαούση και θα είναι έτοιμη σε μια εβδομάδα. Φυσικά, θα διερευνηθεί και το κίνητρο που είχε η υπάλληλος για να κάνει κάτι τέτοιο. Click4more: Σέρρες: Μπάχαλο στο νοσοκομείο της πόλης – Ο διευθυντής που πήγε να πιάσει δουλειά ήταν ανεμβολίαστος Αξίζει να σημειωθεί ότι το Εμβολιαστικό Κέντρο Παλαμά είναι από αυτά που σήκωσαν το μεγαλύτερο βάρος του εμβολιασμού στο νομό, μετά το νοσοκομείο Καρδίτσας. Μέχρι σήμερα έχει εμβολιάσει κοντά στους 40.000 πολίτες (έως και 400 εμβολιασμούς καθημερινά).    "
newsit.gr,https://www.newsit.gr/ygeia/antiemvoliastes-psareyoun-enanti-amoivis-apo-giatrous-pseytika-pistopoiitika-emvoliasmou-kai-rapid-test-kataggelies-ston-pis/3356394/,Κοσμος,"Αντιεμβολιαστές «ψαρεύουν» έναντι αμοιβής από γιατρούς, ψεύτικα πιστοποιητικά εμβολιασμού και rapid test – Καταγγελίες στον ΠΙΣ",2021-09-03T07:31:00+03:00,,"NewsIT Υγεια Αντιεμβολιαστες «ψαρευουν» εναντι αμοιβης απο γιατρους, ψευτικα πιστοποιητικα εμβολιασμου και rapid test – Καταγγελιες στον ΠΙΣ Δεκάδες καταγγελίες καταφτάνουν στον Πανελλήνιο Ιατρικό Σύλλογο (ΠΙΣ) από γιατρούς που δέχονται πιέσεις από αντιεμβολιαστές να εκδώσουν εικονικά πιστοποιητικά εμβολιασμού και θετικά rapid test. Την αποκάλυψη κάνει στο  , η αντιπρόεδρος του Πανελλήνιου Ιατρικού Συλλόγου (ΠΙΣ), Άννα Μαστοράκου.  Μια επικίνδυνη τάση για την εξέλιξη της πανδημίας και την ασφάλεια των πολιτών διαμορφώνεται στην κοινωνία, όσο “σφίγγει” ο κλοιός των μέτρων προστασίας από τον κορονοϊό, με τα υποχρεωτικά rapid test στους ανεμβολίαστους.   Δείτε τις πολύ σοβαρές καταγγελίες στο    "
newsit.gr,https://www.newsit.gr/ellada/nikos-tzanakis-elpizo-oi-antiemvoliastes-na-skeftoun-posous-pairnoun-sto-laimo-tous/3355657/,Κοσμος,Νίκος Τζανάκης: Ελπίζω οι αντιεμβολιαστές να σκεφτούν πόσους παίρνουν στο λαιμό τους,2021-09-02T10:09:16+03:00,,"NewsIT Ελλαδα Νικος Τζανακης: Ελπιζω οι αντιεμβολιαστες να σκεφτουν ποσους παιρνουν στο λαιμο τους Για τη μικροβιολόγο που έχασε τη ζωή της από τον κορονοϊό μίλησε ο καθηγητής πνευμονολογίας, Νικόλαος Τζανάκης και τόνισε για μια ακόμη φορά τη σημασία του εμβολιασμού. Υπενθυμίζεται πως η γιατρός αρνούνταν να κάνει το εμβόλιο και έτσι νοσηλευόταν σε δύσκολη κατάσταση στο Βενιζέλειο νοσοκομείο από τις 4 Αυγούστου. «Είχε γίνει προσπάθεια από το περιβάλλον της να κάνει το εμβόλιο για τον κορονοϊό, αλλά δεν καρποφόρησε. Δέχθηκε επιδράσεις αντιεμβολιαστικές κι από άλλους παράγοντες. Ελπίζω αυτοί οι άνθρωποι να το μετανιώσουν, να σκεφτούν τι κάνουν και πόσους ανθρώπους παίρνουν στον λαιμό τους», ανέφερε στην πρωινή εκπομπή του Mega.  Μάλιστα, αναφέρθηκε και σε όσους διασπείρουν fake news: «Οι επιπλοκές και παρενέργειας των εμβολίων είναι της τάξεως του 1 στο εκατομμύριο. Αυτές τις σπανιότατες επιπλοκές δεν μπορείς κάποιος να τις προβάλει εν είδει καθημερινότητας. Το να χρησιμοποιείς ψέματα, παραπληροφόρηση για να δικαιολογήσεις την στάση ζωής που έχεις προκαλεί, κάνει ζημιά». ο Νίκος Τζανάκης σημείωσε: «Οι φήμες λένε ότι παρασύρθηκε από κύκλους αντιεμβολιαστών. Το οικογενειακό της περιβάλλον αν θέλει μπορεί να κινήσει διάφορα πράγματα. Θα πρέπει να δουν αν παρακινήθηκε ή πειθάρχησε σε διάφορες αντιεμβολιαστικές ιδέες για να μην υπάρξουν άλλα θύματα. Μερικοί αρνητές των εμβολίων είναι τόσο αρνητές… ένας ιερέας για να μην παραβιάσει την νηστεία, πέθανε. Δεν δέχθηκε να του μπει η συσκευή υποστήριξης. Αρνούνται ιατρικές πράξεις.».     Μάλιστα αναφέρθηκε και στους αντιεμβολιαστές που προτάσσουν τα θρησκευτικά τους ήθη: «Τα μικρά μορφώματα βάζουν ως προμετωπίδα την εκκλησία για να δώσουν κύρος στις πράξεις τους. Δεν έχουν καμία σχέση με την εκκλησία και την θρησκεία μας». Σχετικά με τον αριθμό των κρουσμάτων σχολίασε «καλά νούμερα, δείχνουν σταθεροποίηση. Υπάρχει μια ελαφρά υποχώρηση. Το είχαμε προαναγγείλει ως απόρροια της μείωσης της τουριστικής κίνησης. Περίμενα την πτώση των κρουσμάτων. Ενδεχομένως μετά τις 15/09 να δούμε περαιτέρω μείωση του δείκτη. Οι “σκληροί” δείκτες καθυστερούν. Θα συνεχίσουμε να έχουμε περίπου 600-800 θανάτους μηνιαίως. Αυτοί οι θάνατοι σημαίνει ότι θα έχουμε 20-30 θανάτους τη μέρα». Σημείωσε, δε, πως «9 στους 10 είναι ανεμβολίαστοι. Αν υπάρξει κάποιος θάνατος εμβολιασμένου θα είναι άνθρωπος άνω των 80 – 85 ετών ή άνθρωπος με κάποιο πρόβλημα υγείας ή λήψη φαρμάκου με ανοσοτροπική δράση. Δεν έχουν ανταποκριθεί ανοσιακά όπως θα έπρεπε στον εμβολιασμό τους. Αυτό είναι το πρόβλημα που μας δίνει ένα 10-15% των νοσηλευομένων. Το 85% είναι ανεμβολίαστοι.». Τέλος, τόνισε πως «η υποχρεωτικότητα του εμβολιασμού δεν πρέπει να είναι εργαλείο συνδικαλιστικής ή πολιτικής αντιπαράθεσης».  "
newsit.gr,https://www.newsit.gr/kosmos/ipa-antiemvoliastes-xorigousan-plasta-pistopoiitika-emvoliasmou-me-to-azimioto/3354935/,Κοσμος,ΗΠΑ: Αντιεμβολιαστές χορηγούσαν πλαστά πιστοποιητικά εμβολιασμού με το αζημίωτο,2021-09-01T07:48:39+03:00,,"NewsIT Κοσμος ΗΠΑ: Αντιεμβολιαστες χορηγουσαν πλαστα πιστοποιητικα εμβολιασμου με το αζημιωτο Κύκλωμα πώλησης πλαστών πιστοποιητικών εμβολιασμού για τον κορονοϊό φαίνεται πως δημιούργησαν δύο γυναίκες στις ΗΠΑ και συγκεκριμένα στην πολιτεία της Νέας Υόρκης. Τουλάχιστον, η μία από τις δύο γυναίκες φαίνεται να υποστηρίζει το αντιεμβολιαστικό κίνημα, καθώς υπέγραφε με το όνομα @AntiVaxMomma. Ο εισαγγελέας του Μανχάταν, Σάιρους Βανς ο νεότερος απήγγειλε κατηγορίες στην Τζάσμιν Κλίφορντ, 31 ετών, κάτοικο Λίντχερστ (Νιού Τζέρζι) και στη Ναντέιζα Μπάρκλεϊ, κάτοικο Μπέλπορτ (Νέα Υόρκη), για πλαστογραφία επίσημου εγγράφου (πιστοποιητικό εμβολιασμού για τον κορονοϊό) κατά συρροή και συνωμοσία, κατηγορίες σε πλημμεληματικό βαθμό.   Ο κ. Βανς απήγγειλε επίσης κατηγορίες σε 13 εργαζόμενους σε νοσοκομεία, γηροκομεία και ιατρικές και νοσηλευτικές σχολές για αγορά και κατοχή πλαστών δημόσιων εγγράφων, που φέρονται να αγόρασαν από την κυρία Κλίφορντ. Η κυρία Μπάρκλεϊ φέρεται να καταχώριζε τα ονόματά τους στη βάση δεδομένων των εμβολιασμένων πολιτών της Νέας Υόρκης. Η υπόθεση ήρθε στη δημοσιότητα καθώς η ζήτηση για πλαστές κάρτες εμβολιασμού κατά της COVID-19 αυξάνεται στις ΗΠΑ τελευταία, αφού ολοένα περισσότερες πολιτειακές κυβερνήσεις και τοπικές αυτοδιοικήσεις, εκπαιδευτικά ιδρύματα, νοσοκομεία και επιχειρήσουν καθιστούν υποχρεωτικό τον εμβολιασμό των εργαζομένων, των μαθητών και φοιτητών τους.  Ο εισαγγελέας τόνισε πως οι εταιρείες που διαχειρίζονται ιστότοπους κοινωνικής δικτύωσης, όπως η Facebook, στην οποία ανήκει το Instagram, οφείλουν να λάβουν μέτρα άμεσα για την αποτροπή της απάτης στις πλατφόρμες τους. «Τα πράγματα είναι πάρα πολύ σοβαρά για να αρκεστούμε σε μερικές διώξεις εναντίον ανθρώπων που πουλάνε πλαστές κάρτες εμβολιασμού, ενώ ξεπετιούνται άλλοι στη θέση τους», εξήγησε ο κ. Βανς. «Η παραχάραξη, η αγορά και η πώληση πλαστών καρτών εμβολιασμού είναι σοβαρά αδικήματα, με σοβαρές συνέπειες για τη δημόσια υγεία», πρόσθεσε. Σύμφωνα με τον εισαγγελέα, η κυρία Κλίφορντ, που αυτοχαρακτηρίζεται επιχειρηματίας με διάφορες ψηφιακές εταιρείες, άρχισε να διαφημίζει τις πλαστές κάρτες εμβολιασμού για την COVID-19 μέσω του λογαριασμού της στο Instagram, με όνομα χρήστη @AntiVaxMomma τον Μάιο. Αξίζει να σημειωθεί, πως το όνομα antivax παραπέμπει σε αντιεμβολιαστές. Η ίδια πούλησε κάπου 250 πλαστές κάρτες έναντι 200 δολαρίων έκαστη μέσω του ιστότοπου, κατά τον κ. Βανς. Αν οι πελάτες κατέβαλαν επιπλέον 250 δολάρια, η κυρία Μπάρκλεϊ, εργαζόμενη σε κλινική της Νέας Υόρκης, καταχώριζε το όνομα του πελάτη ή της πελάτισσας στη βάση δεδομένων για τους πολίτες που έχουν εμβολιαστεί. Έχει καταχωρίσει τουλάχιστον 10 ονόματα ανθρώπων οι οποίοι στην πραγματικότητα δεν έχουν εμβολιαστεί στη βάση δεδομένων της πολιτείας. Δεν ήταν διαθέσιμοι οι συνήγοροι υπεράσπισης των δύο γυναικών για να σχολιάσουν την υπόθεση.  "
newsit.gr,https://www.newsit.gr/kosmos/italia-oi-antiemvoliastes-na-plironoun-oi-idioi-ta-eksoda-nosileias-tous/3354585/,Κοσμος,Ιταλία: «Οι αντιεμβολιαστές να πληρώνουν οι ίδιοι τα έξοδα νοσηλείας τους»,2021-08-31T15:02:47+03:00,,"NewsIT Κοσμος Ιταλια: «Οι αντιεμβολιαστες να πληρωνουν οι ιδιοι τα εξοδα νοσηλειας τους» Ουκ ολίγες αντιδράσεις προκάλεσαν οι δηλώσεις του υπεύθυνου υγείας της περιφέρειας της Ρώμης Αλέσιο Ντ’ Αμάτο σχετικά με τους αντιεμβολιαστές που εισάγονται στα νοσοκομεία της Ιταλίας με κορονοϊό. «Οι πολίτες αυτοί, οι οποίοι αρνούνται να εμβολιαστούν, πρέπει να αναλαμβάνουν μέχρι τέλους τις ευθύνες των επιλογών και των πράξεών τους», δήλωσε ο Ντ΄Αμάτο στην εφημερίδα Il Messaggero.  «Το Λάτιο, η περιφέρεια της Ρώμης, προσπαθεί να βρει τον τρόπο για να ζητήσει από τους αντιεμβολιαστές να πληρώνουν τα έξοδα της νοσηλείας τους. Θα το κάνουμε, ήρθε η ώρα να μπει μια τελεία», πρόσθεσε ο ιταλός πολιτικός. Ο Τύπος προσθέτει ότι ο κάθε ασθενής, που εισάγεται σε μονάδα εντατικής θεραπείας των νοσοκομείων, «κοστίζει» στο ιταλικό δημόσιο και στις περιφέρειές του 1.500 ευρώ την ημέρα. Κατά μέσο όρο, οι ασθενείς με covid 19 παραμένουν στις ΜΕΘ για διάστημα 17 ημερών.  «Οι άνθρωποι αυτοί, όταν μεταφέρονται στο νοσοκομείο, καταλαβαίνουν τον κίνδυνο που διατρέχουν, το όλο δράμα που ζούνε, και συνήθως μετανιώνουν για το ότι δεν θέλησαν να εμβολιαστούν», καταλήγει ο Αλέσιο Ντ΄Αμάτο. Από τις πρώτες αντιδράσεις, εκείνη του Έττορε Ροζάτο, του κεντρώου κόμματος Ζωντανή Ιταλία, το οποίο στηρίζει την κυβέρνηση Ντράγκι. «Το δημόσιο σύστημα υγείας πρέπει να είναι προσβάσιμο δωρεάν για όλους. Τάσσομαι, όμως, υπέρ του υποχρεωτικού εμβολιασμού για το σύνολο των πολιτών, διότι το 90% των ασθενών με covid, που εισάγονται στις μονάδες εντατικής θεραπείας, δεν έχει εμβολιαστεί», υπογράμμισε ο Ροζάτο. Πηγή ΑΠΕ ΜΠΕ  "
newsit.gr,https://www.newsit.gr/ellada/marios-lazanas-dexomai-apeiles-apo-antiemvoliastes/3354393/,Κοσμος,Μάριος Λαζανάς: Δέχομαι απειλές από αντιεμβολιαστές,2021-08-31T11:11:46+03:00,,"NewsIT Ελλαδα Μαριος Λαζανας: Δεχομαι απειλες απο αντιεμβολιαστες Αντιεμβολιαστές «με απειλούσαν ότι θα μου βγάλουν τα μάτια» αποκάλυψε ο γνωστός λοιμωξιολόγος, Μάριος Λαζανάς, μιλώντας στην τηλεόραση της ΕΡΤ. Συγκεκριμένα, ο κ. Λαζανάς αποκάλυψε ότι αρκετοί που αρνούνται να κάνουν το εμβόλιο για τον κορονοϊό έσπευσαν να τον απειλήσουν. Ο Μάριος Λαζανάς είναι υπέρμαχος του εμβολίου κατά του κορονοϊού, ενώ δήλωσε χαρακτηριστικά πως ο εμβολιασμός είναι «υποχρέωση ψυχής», ειδικά για τους υγειονομικούς που κάνουν αυτό το επάγγελμα, γιατί θέλουν να προσφέρουν τόσο στον ασθενή και όσο και στην κοινωνία.  «Στο προηγούμενο κύμα της πανδημίας δέχθηκα απειλητικά τηλεφωνήματα, τα οποία είναι καταγεγραμμένα, σύμφωνα με τα οποία με απειλούσαν ότι θα μου βγάλουν τα μάτια γιατί είμαι νεοταξίτης… Να ξέρετε ότι στην Επιτροπή Εμπειρογνωμόνων υπάρχουν εξώδικα από επαγγελματικές ομάδες που θεωρούν ότι θίγονται από τα μέτρα» είπε χαρακτηριστικά.    Σχετικά με τον υποχρεωτικό εμβολιασμό των υγειονομικών ανέφερε πως «σε όλα τα νοσοκομεία έχει γίνει προσπάθεια να πεισθούν οι συνάδελφοι αυτοί. Πρέπει να καταλάβω πώς στράβωσε αυτή η υπόθεση. Η λέξη υποχρεωτικότητα δημιούργησε προβλήματα. Πρέπει να αντιληφθούμε όλοι ότι αυτό είναι μια υποχρέωση ψυχής». Έσπευσε να τονίσει πως: «Όλοι οι εργαζόμενοι στο χώρο της υγείας κάνουν μια δουλειά, την οποία νομίζω ότι θέλουνε, με κύριο στόχο της εργασίας τους την προσφορά προς τον ασθενή, προς την κοινωνία, προς τη δημόσια υγεία. Όλη αυτή η προσφορά είναι συνυφασμένη με τους εμβολιασμένους. Όποιος εργάζεται στο χώρο υγείας είναι εμβολιασμένος για όλα τα λοιμώδη νοσήματα» και πρόσθεσε: «Δεν μπορώ να καταλάβω πώς φτάσαμε σε αυτό το σημείο να είμαστε δύο στρατόπεδα, οι εμβολιασμένοι και οι μη». Όπως είπε: «Βασικό κριτήριο είναι ο φόβος ότι τα εμβόλια δεν είναι ιδιαίτερα δοκιμασμένα, ότι μπορεί να έχουν ανεπιθύμητες ενέργειες οι οποίες δεν έχουν φανεί και είναι κάποιοι, οι οποίοι επηρεάζονται από διάφορες θρησκοληψίες και απόψεις ότι υπάρχει εκμετάλλευση από τις εταιρείες που φτιάχνουν τα εμβόλια». Σημείωσε πως οι όποιες – σπάνιες – παρενέργειες είναι σαφώς λιγότερες από τις ανεπιθύμητες ενέργειες που δημιουργεί η νόσος και επέρριψε ευθύνες και σε γιατρούς που εκφράζουν λανθασμένες απόψεις: «Έχουν βγει καθηγητές που λένε ότι το εμβόλιο είναι προϊόν βιολογικού πολέμου και ένας φαρμακοποιός από την Πάτρα που είπε ότι γίνονται κλινικές μελέτες με πλασέμπο (placebo) και εμβόλια, που είναι απαράδεκτα. Πρέπει να παρέμβει ο Εισαγγελέας, οι Πρυτανικές Αρχές και οι Σύλλογοι και αυτές οι ψευδείς φωνές να σταματήσουν». Σχετικά με τα σχολεία ανέφερε: «Η δια ζώσης μάθηση δεν μπορεί να αντικατασταθεί με την διαδικτυακή. Τα άτομα που προσβάλλονται αυτή τη στιγμή από κορονοϊό είναι κυρίως άτομα που έχουν παιδιά στην οικογένειά τους, τα οποία έχουν προσβληθεί από τις συναθροίσεις είτε στις παιδικές χαρές είτε σε διάφορες άλλες εκδηλώσεις και από τους εφήβους που γυρνάνε από τις διακοπές τους». Τέλος, ανέφερε πως θα πρέπει να γίνονται «περισσότερα τεστ στα παιδιά» και να καθιερωθεί η χρήση μάσκας, ακόμα και στο παιχνίδι και στα διαλείμματα: «Πρέπει επίσης να βοηθήσουν και οι δάσκαλοι και καθηγητές και να εμβολιαστούν».  "
newsit.gr,https://www.newsit.gr/ellada/ypoxreotikos-emvoliasmos-sto-trapezi-i-epektasi-se-dimosio-mesa-mazikis-metaforas-kai-estiasi/3351644/,Κοσμος,"Υποχρεωτικός εμβολιασμός: Στο τραπέζι η επέκταση σε Δημόσιο, Μέσα Μαζικής Μεταφοράς και εστίαση",2021-08-26T23:44:55+03:00,,"NewsIT Ελλαδα Υποχρεωτικος εμβολιασμος: Στο τραπεζι η επεκταση σε Δημοσιο, Μεσα Μαζικης Μεταφορας και εστιαση Ο κορονοϊός έχει εγκατασταθεί για τα καλά στην επικράτεια καθώς και σήμερα Πέμπτη 26 Αυγούστου τα κρούσματα ξεπέρασαν τα 3500 και σκαρφάλωσαν στα 3538. Από αυτά τα 843 κρούσματα που προκαλεί ο κορονοϊός βρίσκονται στην Αττική με τους ειδικούς να περιμένουν ακόμη μεγαλύτερη έξαρση τις επόμενες εβδομάδες καθώς θα έχουν επιστρέψει και οι τελευταίοι εκδρομείς του καλοκαιριού.  Ο Σεπτέμβριος οπότε αναμένεται εξαιρετικά δύσκολος και οι προβλέψεις δίνουν ακόμη και 10.000 κρούσματα κορονοϊού σε καθημερινή βάση και οι φόβοι για πίεση του συστήματος υγείας είναι μεγάλοι. Τρόπος να αποφευχθεί αυτή η εξέλιξη υπάρχει και είναι οι εμβολιασμοί. Η κυβερνηση και οι λοιμοξιωλόγοι ζητούν επίσπευση των εμβολιασμών και ο μαγικός αριθμός ακούει στο ένα εκατομμύριο.  Click4more: Κορονοϊός: «Μόνο το 5,2% των κρουσμάτων αφορά εμβολιασμένους» – Οι οδηγίες στους εκδρομείς που επιστρέφουν από τις διακοπές Αυτός είναι ο αριθμός των εμβολιασμών που χρειάζονται μέσα σε διάστημα ενός μήνα, προκειμένου η χώρα να βαδίσει προς τον επόμενο μήνα έχοντας χτίσει το πολυπόθητο τείχος ανοσίας. Παρότι έχουν κλείσει 165.000 νέα ραντεβού για εμβόλιο ήδη από τις 16 Αυγούστου, η μάχη με τον χρόνο μαίνεται, με την κυβέρνηση να έχει ήδη βάλει στη φαρέτρα της το όπλο της επέκτασης της υποχρεωτικότητας του εμβολιασμού που είναι στο τραπέζι. «Παράθυρο» για επέκταση της υποχρεωτικότητας των εμβολιασμών και στο λεγόμενο front desk των δημόσιων υπηρεσιών, άνοιξε ο αρμόδιος υπουργός Μάκης Βορίδης. «Δεν μπορεί κανείς να αποκλείσει την επέκταση ενός τέτοιου μέτρου πχ. σε συγκεκριμένα σημεία που υπάρχει επαφή με πάρα πολλούς ανθρώπους». Οι πληροφορίες πάντως επιμένουν πως σειρά θα πάρουν οι ένστολοι και οι εργαζόμενοι σε Μέσα Μαζικής Μεταφοράς, αν και η κυβέρνηση καλείται να ξεπεράσει τον σκόπελο των αναστολών ειδικά σε νευραλγικούς τομείς όπως είναι τα σώματα ασφαλείας.  Στην Ελληνική Αστυνομία, που είναι κατά κύριο λόγο αυτή που έχει επιφορτιστεί με την τήρηση των υγειονομικών περιορισμών, το ποσοστό των εμβολιασμένων διαμορφώνεται στο 61.53%. Το 10% όσων υπηρετούν, έχουν αποκτήσει φυσική ανοσία, κάποιο βρίσκονται σε αναρρωτική άδεια ενώ άλλοι έχουν υπηρεσίες στο εξωτερικό. Στο Λιμενικό Σώμα το 64,5% είναι εμβολιασμένο, ενώ στην Πυροσβεστική Υπηρεσία το 53%. Η επέκταση της υποχρεωτικότητας δεν αποκλείεται πλέον να ισχύσει και στον κλάδο της εστίασης προκειμένου να αντιμετωπιστεί το παράδοξο των εμβολιασμένων πελατών και ανεμβολίαστων εργαζομένων.  Τον οδικό χάρτη για την επέκταση της υποχρεωτικότητας του εμβολιασμού θα καθορίσει και η εφαρμογή του μέτρου στους υγειονομικούς από την 1 Σεπτεμβρίου, με την κυβέρνηση να αναμένει και τις εισηγήσεις των ειδικών προκειμένου να πάρει τις τελικές αποφάσεις. Οι ιεροί ναοί από αυτή την Κυριακή 29 Αυγούστου μετατρέπονται πιλοτικά σε εμβολιαστικά κέντρα. Κινητά συνεργεία θα εμβολιάζουν στα προαύλια των ναών, αρχικά σε Αθήνα και Θεσσαλονίκη. Η ιδέα ξεκίνησε από τη Κρήτη και τον Πατέρα Ανδρέα Καλιοντζάκη.«Αυτός είναι ο στόχος μου. Να δώσω ένα μήνυμα ότι η εκκλησία ενδιαφέρεται για τον άλλον άνθρωπο, ψυχή τε και σώματι. Ο Χριστός είπε ότι να προστατέψουμε την υγεία μας διότι το σώμα μας είναι ναός του Θεού. Άρα έχουμε υποχρέωση να βοηθήσουμε τον άνθρωπο και σωματικά και πνευματικά» σημείωσε μιλώντας στο MEGA. Στον ιερό ναό του Αγίου Νικολάου Αρχανών ο εμβολιασμός θα ξεκινήσει τη Δευτέρα 6 Σεπτεμβρίου με το μονοδοσικό εμβόλιο της Johnson & Johnson. Click4more: Σαρηγιάννης σε Live News: 10.000 κρούσματα τον Οκτώβριο «Το είχα από καιρό σκεφτεί, το πρότεινα εδώ στον Δήμο μου είπανε ότι είναι δύσκολο γιατί χρειάζεται πτυχία, χρειάζεται πράματα. Και είχαμε μία συνάντηση με τον κύριο Τζανάκη τον καθηγητή πνευμονολογίας του Πανεπιστημίου Κρήτης και μου είπε αυτός εγώ αναλαμβάνω να σου κλείσω να το υλοποιήσουμε. Και με τη βοήθεια του κυρίου Τζανάκη το υλοποιήσαμε». Οι αντιδράσεις είναι ενθαρρυντικές και πιστοί που μέχρι πρότινος ήταν αντιεμβολιαστές έχουν ήδη αλλάξει γνώμη «Ορισμένοι έχουνε μπερδέψει την επιστήμη με τη θρησκεία. Είναι καθαρά επιστημονικό θέμα, δεν είναι θεολογικό. Μπερδεύουν ότι μας βάζουν τσιπάκια κα κάτι βλακείες. Αυτό δεν έχει καμία σχέση με την εκκλησία». Σύμφωνα με τα νέα μέτρα, στις εκκλησίες θα συνεχίσουν να μπαίνουν εμβολιασμένοι και ανεμβολίαστοι, 1 άτομο ανά 10 τ.μ στο εσωτερικό των ναών, 1 άτομα ανά 15 τ.μ. στον εξωτερικό χώρο με υποχρεωτική την χρήση μάσκας, ενώ οι ιερείς υποχρεούνται σε ένα rapid test την εβδομάδα, ότι ισχύει δηλαδή για τους εργαζόμενους στον δημόσιο τομέα.   "
newsit.gr,https://www.newsit.gr/ellada/kritikos-giatros-ksespa-gia-tous-antiemvoliastes-kaneis-den-thelei-na-sas-allaksei-to-erimo-to-dna/3350923/,Κοσμος,Κρητικός γιατρός ξεσπά για τους αντιεμβολιαστές: Κανείς δεν θέλει να σας αλλάξει το έρημο το dna,2021-08-25T22:44:38+03:00,,"NewsIT Ελλαδα Κρητικος γιατρος ξεσπα για τους αντιεμβολιαστες: Κανεις δεν θελει να σας αλλαξει το ερημο το dna Ένας γιατρός από την Κρήτη, ο Μανώλης Φραγκάκης με μια μακροσκελέστατη ανάρτηση στο facebook καταρρίπτει ένα προς ένα τα επιχειρήματα των αντιεμβολιαστών. Ο κρητικός γιατρός προσπαθεί να πείσει τον κόσμο να κάνει το εμβόλιο κατά του κορονοϊού τονίζοντας πως το τελευταίο καιρό τα πράγματα έχουν αγριέψει και πως ακόμη δεν έχουμε δει την κορύφωση.  Σε άλλο σημείο της ανάρτησης αναφέρει χαρακτηριστικά: «σταματήστε επιτέλους την κάθε βλακεία παρασύροντας τον κόσμο που δικαιούται να φοβάται,δεν είναι πλάκα, και ποτέ δεν ήταν πλάκα. Ποτέ δεν σας βάλαμε τσιπάκια, κανείς δεν πέθανε από υποξυγοναιμια λόγω της μάσκας, το rapid τεστ και κάθε τεστ ποτέ δεν έφτασε στον εγκέφαλο, η Σούζαν Ιτον ποτέ δεν δολοφονήθηκε γιατί ήταν έτοιμη να μας αποκαλύψει την “αλήθεια” για τον κορονοιο που θα ερχόταν,τα κουτάλια δεν κολλάνε στο μπράτσο κανενός, όταν κάνεις το εμβόλιο δεν σε εντοπίζουν οι κάμερες, ούτε συνδέεσαι με 5g δίκτυο, τα μάτια μας δεν έχουν σχέση με ερπετά, κανείς δεν θέλει να σας αλλάξει το έρημο το dna, κανείς δεν θέλει να πεθάνετε για να ζήσουν στον κόσμο οι εκλεκτοί, το εμβόλιο δεν είναι το χάραγμα του Αντιχρίστου,το Μπέργαμο είχε νεκρούς στα καμιόνια- και μέσα σε αυτά ήταν και φίλος μου,και όσοι πεθαίνουν στα νοσοκομεία δεν είναι ηθοποιοί».   "
newsit.gr,https://www.newsit.gr/kosmos/koronoios-oxi-apo-to-edad-se-prosfygi-672-gallon-pyrosveston-kata-tis-ypoxreotikotitas-tou-emvoliasmou/3350671/,Κοσμος,Κορονοϊός: «Όχι» από το ΕΔΑΔ σε προσφυγή 672 Γάλλων πυροσβεστών κατά της υποχρεωτικότητας του εμβoλιασμού,2021-08-25T15:20:06+03:00,,"NewsIT Κοσμος Κορονοιος: «Οχι» απο το ΕΔΑΔ σε προσφυγη 672 Γαλλων πυροσβεστων κατα της υποχρεωτικοτητας του εμβoλιασμου Το Ευρωπαϊκό Δικαστήριο Ανθρωπίνων Δικαιωμάτων (ΕΔΑΔ) απέρριψε την Τρίτη προσφυγή 672 επαγγελματιών και εθελοντών πυροσβεστών εναντίον του υποχρεωτικού εμβολιασμού στην Γαλλία κατά του κορονοϊού. Πρόκειται για την πρώτη ευρωπαϊκή απόφαση για την υποχρέωση εμβολιασμού κατά της COVID-19.  Το δικαστήριο έκρινε ότι αυτή η υποχρέωση μπορεί να είναι «απαραίτητη σε μια δημοκρατική κοινωνία». Η απόφαση αυτή, μολονότι δεν αφορά τον εμβολιασμό κατά της νόσου που προκαλεί ο νέος κορονοϊός, θεωρείται ήττα για τους αντιεμβολιαστές.  «Το δικαστήριο κρίνει ότι τα αιτήματα αυτά βρίσκονται εκτός του πεδίου εφαρμογής του άρθρου 39 του κανονισμού του», το οποίο επιτρέπει την προσφυγή σε αυτό βάσει μιας επείγουσας διαδικασίας όταν οι ενάγοντες εκτίθενται σε «πραγματικό κίνδυνο ανεπανόρθωτων βλαβών». Οι πυροσβέστες είχαν επικαλεστεί τις διατάξεις της Ευρωπαϊκής Σύμβασης των Ανθρωπίνων Δικαιωμάτων σχετικά με το «δικαίωμα στη ζωή» και το «δικαίωμα στον σεβασμό της ιδιωτικής και οικογενειακής ζωής».  Αυτοί ζητούσαν από το ΕΔΑΔ να «αναστείλει την υποχρέωση εμβολιασμού», που προβλέπεται από τον νόμο της 5ης Αυγούστου του 2021 σχετικά με την διαχείριση της υγειονομικής κρίσης και να αναστείλει επίσης την ισχύ «των διατάξεων που προβλέπουν την απαγόρευση άσκησης των δραστηριοτήτων τους» για όσους δεν θα έχουν «εκπληρώσει την υποχρέωση εμβολιασμού», όπως και τη «διακοπή της καταβολής του μισθού τους». Η απόφαση του ΕΔΑΔ, η οποία ελήφθη από σώμα 7 δικαστών, δεν προδικάζει ωστόσο «μεταγενέστερες αποφάσεις του όσον αφορά το αποδεκτό ή το βάσιμο των εν λόγω υποθέσεων», διευκρίνισε το δικαστήριο. Σε ανακοίνωση που εξέδωσε για να αναγγείλει την πρόθεσή του να προσφύγει στο ΕΔΑΔ, το συνδικάτο Sud SDIS των πυροσβεστών υπογράμμιζε στις αρχές του Αυγούστου το γεγονός ότι δεν τάσσεται «κατά του εμβολίου», αλλά κατά της υποχρέωσης εμβολιασμού «η οποία είχε πολύ κακή υποδοχή, μεταξύ άλλων και από κάποιους που είχαν ήδη εμβολιαστεί». Πρόκειται για την «1η ευρωπαϊκή απόφαση για την υποχρέωση εμβολιασμού κατά της #COVID19», έγραψε σε μήνυμά του στο Twitter ο Νικολάς Ερβιέ, ειδικός του ΕΔΑΔ. Το δικαστήριο, που έχει την έδρα του στο Στρασβούργο, έχει ωστόσο ήδη αποφανθεί σε σχετική υπόθεση για την υποχρέωση εμβολιασμού, στις 8 Απριλίου, μετά την προσφυγή Τσέχων γονέων που αρνούνταν να εμβολιάσουν τα παιδιά τους κατά παιδικών ασθενειών.    "
newsit.gr,https://www.newsit.gr/politikh/nd-o-syriza-kleinei-to-mati-stous-anemvoliastous/3350092/,Κοσμος,ΝΔ: Ο ΣΥΡΙΖΑ κλείνει το μάτι στους ανεμβολίαστους,2021-08-24T16:31:50+03:00,,"NewsIT Πολιτικη ΝΔ: Ο ΣΥΡΙΖΑ κλεινει το ματι στους ανεμβολιαστους Στην αντεπίθεση πέρασε η ΝΔ απαντώντας στην ανακοίνωση του ΣΥΡΙΖΑ, ο οποίος έκανε κριτική στα νέα μέτρα κατά του κορονοϊού. «Δεν μας προξενεί πλέον απολύτως καμία εντύπωση ότι ο ΣΥΡΙΖΑ για άλλη μια φορά «κλείνει το μάτι» στους αντιεμβολιαστές» απαντά με ανακοίνωσή της η Νέα Δημοκρατία, στην ανακοίνωση του ΣΥΡΙΖΑ για τα νέα μέτρα για την προστασία της δημόσιας υγείας.  «Με διάφορα προσχήματα, ψιθυρίζει αυτά που διαρκώς κραυγάζει ο κ. Πολάκης» καταλήγει η ανακοίνωση της ΝΔ. «Τα μέτρα που ανακοίνωσε ο κ. Κικίλιας χωρίς ίχνος αυτοκριτικής είναι τόσο λάθος που θέτουν τις βάσεις για τον πιο βαθύ κοινωνικό διχασμό, οικονομική εξαθλίωση των πολιτών, κατάρρευση του ΕΣΥ και νέα έξαρση της πανδημίας», αναφέρει ο ΣΥΡΙΖΑ σε ανακοίνωσή του. «Από τους πανηγυρισμούς για τη δήθεν επιτυχία του εμβολιασμού, σε ακόμη μία ομολογία παταγώδους αποτυχίας του κ. Μητσοτάκη», σχολιάζει, προσθέτοντας ότι «ο κ. Μητσοτάκης τιμωρεί έναν στους δύο Έλληνες για να διαχειριστεί την αποτυχία του».     "
newsit.gr,https://www.newsit.gr/kosmos/londino-eisvoli-apo-antiemvoliastes-se-kanalia-kai-grafeia-tis-Google/3349620/,Κοσμος,Λονδίνο: Εισβολή από αντιεμβολιαστές σε κανάλια και γραφεία της Google,2021-08-23T21:09:30+03:00,,"NewsIT Κοσμος Λονδινο: Εισβολη απο αντιεμβολιαστες σε καναλια και γραφεια της Google Ένταση στο Λονδίνο. Αντιεμβολιαστές έκαναν έφοδο στα κεντρικά γραφεία των καναλιών ITV και Channel 4, αλλά και στα γραφεία της Google στη βρετανική πρωτεύουσα. Όπως μεταδίδουν βρετανικά ΜΜΕ, εκατοντάδες αντιεμβολιαστές εισέβαλαν στα κανάλια ITV και Channel 4 στο Λονδίνο. Όπως γίνεται αντιληπτό, ακολούθησαν σκηνές χάους στους τηλεοπτικούς σταθμούς.  Οι φανατικοί αρνητές του εμβολίου κατά του κορονοϊού απομακρύνθηκαν με τη βία από δυνάμεις της λονδρέζικης αστυνομίας. Δείτε βίντεο της The Telegraph:   Την ίδια ώρα, άλλη ομάδα διαδηλωτών επιχειρούσε να εισβάλει και στο κτίριο της Google, στο Pancras Square του Λονδίνου, φωνάζοντας «δεν μας δίνουν τις σωστές πληροφορίες»: London protest against jab passes and censorship at google. People have had it up to here.. #EnoughIsEnough pic.twitter.com/hGunG1qkei      "
newsit.gr,https://www.newsit.gr/kosmos/londino-antiemvoliastes-prospathisan-na-mpoun-se-stountio-tou-BBC/3341797/,Κοσμος,Λονδίνο: Αντιεμβολιαστές προσπάθησαν να μπουν σε στούντιο του BBC,2021-08-10T10:08:58+03:00,,"NewsIT Κοσμος Λονδινο: Αντιεμβολιαστες προσπαθησαν να μπουν σε στουντιο του BBC Τεταμένο είναι το κλίμα στο Λονδίνο εξαιτίας των μέτρων που φέρνει η κυβέρνηση Τζόνσον για τον περιορισμό της πανδημίας του κορονοϊού. Συγκεκριμένα, το πρωί της Τρίτης αντιεμβολιαστές προσπάθησαν να μπουν δια της βίας σε στούντιο του BBC στο δυτικό Λονδίνο κατά τη διάρκεια διαδήλωσης. Σημειώνεται πως στην Αγγλία πολλοί είναι αυτοί που εκφράζουν την αντίθεσή τους με τα σχέδια της κυβέρνησης να επιτρέπει την είσοδο σε νυχτερινά κέντρα και σε χώρους όπου συγκεντρώνεται πλήθος κόσμου, μόνο με το «πράσινο πιστοποιητικό» εμβολιασμού κατά του κορονοϊού.  Όπως αναφέρει η The Sun το πρωί διαδηλωτές που διαμαρτύρονται για τα «πράσινα πιστοποιητικά» συγκεντρώθηκαν μπροστά από στούντιο του BBC και σπρώχνοντας τους αστυνομικούς προσπάθησαν να μπουν στο κτήριο. Το πλήθος άρχισε να φωνάζει «ντροπή σας», ωστόσο – όπως φαίνεται και στο βίντεο – δεν κατάφεραν ποτέ να εισέλθουν στο κτήριο.  Anti-vaccine protesters try to storm BBC studios as they clash with cops during rally pic.twitter.com/lf4QnCvcM3   "
newsit.gr,https://www.newsit.gr/lifestyle/tzenifer-aniston-eksalli-me-tous-anemvoliastous-filous-tis/3340090/,Κοσμος,Τζένιφερ Άνιστον: Έξαλλη με τους ανεμβολίαστους φίλους της,2021-08-07T07:38:11+03:00,,"NewsIT Lifestyle Τζενιφερ Ανιστον: Εξαλλη με τους ανεμβολιαστους φιλους της Η Τζένιφερ Άνιστον υπεραμύνθηκε της απόφασής της να απομακρύνει φίλους και γνωστούς που δεν λένε εάν έχουν εμβολιαστεί κατά του κορονοϊού, αφότου χρήστες των μέσων κοινωνικής δικτύωσης της έθεσαν ερωτήματα σχετικά με την κίνηση αυτή. Η πρωταγωνίστρια των “Friends” και “The Morning Show” δήλωσε, σε μια συνέντευξη που παραχώρησε στο περιοδικό “InStyle” και δημοσιεύτηκε αυτήν την εβδομάδα, ότι εξακολουθεί και υπάρχει «μια μεγάλη ομάδα ανθρώπων, οι οποίοι είναι αντιεμβολιαστές ή απλά δεν ακούν τα γεγονότα».  Πρόσθεσε πως η ίδια έχει δυστυχώς «χάσει κάποιους ανθρώπους» από την εβδομαδιαία ρουτίνα της, οι οποίοι δεν αποκάλυψαν εάν είχαν εμβολιαστεί. Ορισμένοι follower της στο Instagram, μεταξύ αυτών η Ρόμπιν Λόου, συγγραφέας του βιβλίου για την απώλεια βάρους “The Body Plan”, έσπευσαν να ρωτήσουν την Άνιστον γιατί ανησυχεί να βρίσκεται γύρω από ανεμβολίαστους ανθρώπους, από τη στιγμή που εκείνη έχει εμβολιαστεί.  Η διάσημη ηθοποιός απάντησε με ανάρτηση στον λογαριασμό της. «Διότι εάν φέρεις την παραλλαγή, εξακολουθείς να μπορείς να τη μεταδώσεις σε εμένα. Ίσως να αρρωστήσω ελαφρά, όμως δεν θα εισαχθώ σε νοσοκομείο ούτε θα πεθάνω. ΟΜΩΣ ΜΠΟΡΩ να τη μεταδώσω σε κάποιον άλλο, που δεν έχει κάνει το εμβόλιο και η υγεία του οποίου κινδυνεύει (ή πάσχει από κάποια προϋπάρχουσα κατάσταση) και επομένως θα έβαζα σε κίνδυνο τη ζωή του», έγραψε η Άνιστον. «ΓΙΑ ΑΥΤΟΝ τον λόγο ανησυχώ. Πρέπει να νοιαζόμαστε παραπάνω από μονάχα για τους εαυτούς μας», συμπλήρωσε. Η Τζένιφερ Άνιστον έχει 37,7 εκατομμύρια follower στο Instagram. ΠΗΓΗ: ΑΠΕ-ΜΠΕ  "
newsit.gr,https://www.newsit.gr/topikes-eidhseis/poreia-antiemvoliaston-egine-sti-thessaloniki/3338418/,Κοσμος,Πορεία αντιεμβολιαστών έγινε στη Θεσσαλονίκη,2021-08-04T22:08:53+03:00,,"NewsIT Τοπικα Νεα Πορεια αντιεμβολιαστων εγινε στη Θεσσαλονικη Με χριστιανικές εικόνες, σταυρούς και πανό, έκαναν ποτεία στο κέντρο της Θεσσαλονίκης το βράδυ της Τετάρτης, οι αντιεμβολιαστές που είχαν συγκεντρωθεί νωρίτερα στον Λευκό Πύργο. Η πορεία επέστρεψε στον Λευκό Πύργο, όπου σύμφωνα με το GRTIMES οι διαδηλωτές είπαν τον Εθνικό Ύμνο και διαλύθηκαν.    Τα συνθήματα που φώναζαν οι διαδηλωτές ήταν κατά των εμβολίων αλλά και πατριωτικά όπως: “Ελευθερία ή θάνατος”.  Ισχυρές δυνάμεις της ΕΛΑΣ ήταν κοντά στους διαδηλωτές, για πάν ενδεχόμενο.  Δείτε το βίντεο του GRTIMES:     "
newsit.gr,https://www.newsit.gr/ellada/mosialos-i-aposyrsi-enos-paliou-moriakou-test-stis-ipa-den-dikaiologei-ta-nea-senaria-synomosiologias-stin-ellada/3337556/,Κοσμος,Μόσιαλος: Η απόσυρση ενός παλιού μοριακού τεστ στις ΗΠΑ δεν δικαιολογεί τα νέα σενάρια συνωμοσιολογίας στην Ελλάδα,2021-08-03T18:21:49+03:00,,"NewsIT Ελλαδα Μοσιαλος: Η αποσυρση ενος παλιου μοριακου τεστ στις ΗΠΑ δεν δικαιολογει τα νεα σεναρια συνωμοσιολογιας στην Ελλαδα Τα αμερικανικά Κέντρα Ελέγχου και Πρόληψης Νοσημάτων (CDC) δεν απέσυραν ένα παλιό μοριακό τεστ, επειδή δεν κατάφερνε να κάνει διάκριση μεταξύ της Covid-19 και της γρίπης. Απλώς συστήνουν πλέον τη χρήση τεστ που μπορούν να διαγνώσουν ταυτόχρονα τον κορονοϊό και τον ιό της γρίπης, προκειμένου να γίνει εξοικονόμηση χρόνου και πόρων.  Αυτό επισημαίνει σε ανάρτησή του στο Facebook ο καθηγητής Πολιτικής της Υγείας της Σχολής Οικονομικών και Πολιτικών Επιστημών του Λονδίνου (LSE), Ηλίας Μόσιαλος, τονίζοντας ότι ορισμένοι κυκλοφόρησαν ένα νέο σενάριο συνωμοσιολογίας και στη χώρα μας. Σχετικά δημοσιεύματα που κυκλοφόρησαν και στην Ελλάδα, ισχυρίζονται πως, σύμφωνα με την οδηγία του CDC, το τεστ αποσύρεται γιατί δεν μπορούσε να διακρίνει μεταξύ της νόσου που προκαλεί ο κορονοϊός από τη μια και της γρίπης από την άλλη. Σύμφωνα με αυτά τα δημοσιεύματα, το ότι το 2020 δεν υπήρξαν υψηλά ποσοστά γρίπης αλλά υπήρξαν πολύ υψηλά ποσοστά κρουσμάτων του κορονοϊού, δεν οφείλεται αφενός στις μάσκες και αφετέρου στην πανδημία, αλλά σε λάθος διαγνώσεις λόγω των μη έγκυρων τεστ.  Όμως η πραγματική εικόνα, σύμφωνα με τον κ. Μόσιαλο, είναι ότι στις 21 Ιουλίου εκδόθηκε η νέα οδηγία των CDC προς τα εργαστήρια που διενεργούν μοριακά τεστ για τον κορονοϊό και η σύσταση προς αυτά είναι να περάσουν από τις αρχές του επόμενου έτους στη χρήση ενός τεστ που θα διευκολύνει την ταυτόχρονη διάγνωση και του ιού της γρίπης και του κορονοϊού. Ο λόγος που η οδηγία ανακοινώθηκε έξι μήνες πριν, είναι να τα προμηθευτούν έγκαιρα τα εργαστήρια και να προλάβουν οι εταιρείες που φτιάχνουν τα τεστ, να τα παράγουν. «Είναι να απορεί όμως κάποιος, πραγματικά. Πώς μια τόσο απλή, έγκαιρη και λογική οδηγία που μπορεί να γλιτώσει εργατοώρες και αντιδραστήρια και ταυτόχρονα να βοηθήσει την επιδημιολογική επιτήρηση, μπορεί να χρησιμοποιηθεί από τους αντιεμβολιαστές ή τους αρνητές του ιού, ώστε να συνωμοσιολογήσουν εκ νέου; Και όμως πολλοί επιτήδειοι, σιγοντάρισαν αυτά τα παντελώς αβάσιμα δημοσιεύματα με αναδημοσιεύσεις. Προφανώς μιλάμε για ανθρώπους που δεν γνωρίζουν πως η ταυτόχρονη μοριακή διάγνωση πολλών διαφορετικών γονιδίων ή και πολλών διαφορετικών παθογόνων (μέσω της πολυπλεκτικής PCR) αποτελεί εργαστηριακή ρουτίνα», τονίζει ο κ. Μόσιαλος. Προσθέτει επίσης ότι αποσύρεται ένα από τα μοριακά διαγνωστικά τεστ που είχε πάρει έκτακτη άδεια χρήσης από την αμερικανική FDA. Πρόκειται για τo τεστ «2019 Novel Coronavirus (2019 nCoV) Real-Time RT-PCR Diagnostic Panel», ένα από τα πρώτα τεστ που είχαν εγκριθεί. Η εκπρόσωπος του CDC, Jasmine Reed, δήλωσε στο πρακτορείο Reuters πως το εν λόγω τεστ «ικανοποίησε μια σημαντική ανάγκη όταν αναπτύχθηκε και δεν είχε κανένα πρόβλημα απόδοσης». Προσέθεσε πως η ζήτηση για το τεστ μειώθηκε με την εμφάνιση άλλων -εγκεκριμένων μετέπειτα- τεστ που αφορούσαν για παράδειγμα τη χρήση πολυπλεκτικής μοριακής διάγνωσης».   "
newsit.gr,https://www.newsit.gr/ellada/koronoios-se-poia-nisia-ektokseytike-o-deiktis-thetikotitas-mia-anasa-apo-nea-metra/3335083/,Κοσμος,Κορονοϊός: Σε ποια νησιά «εκτοξεύτηκε» ο δείκτης θετικότητας – Μια «ανάσα» από νέα μέτρα,2021-07-29T21:27:32+03:00,,"NewsIT Ελλαδα Κορονοιος: Σε ποια νησια «εκτοξευτηκε» ο δεικτης θετικοτητας – Μια «ανασα» απο νεα μετρα Σχετική σταθεροποίηση εμφανίζει το επιδημιολογικό φορτίο στην επικράτεια, αλλά σε υψηλά επίπεδα, όπως τόνισε κατά την ενημέρωση για την πορεία της πανδημίας του κορονοϊού η καθηγήτρια Παιδιατρικής Λοιμωξιολογίας και μέλος της Επιτροπής Εμπειρογνωμόνων Βάνα Παπαευαγγέλου. «Υπολογίζεται ότι 1.344 άνθρωποι νοσηλεύονται στην επικράτεια και ένας στους δύο είναι ηλικίας κάτω των 54 ετών», είπε ακόμη, ενώ συμπλήρωσε πως η πτωτική πορεία των διασωληνωμένων και των θανάτων έχει σταματήσει και πως παρατηρήθηκε μια μείωση στη διάμεση ηλικία των ασθενών που χρειάζονται νοσηλεία, με τη διάμεση ηλικία να είναι στα 57 έως 60 έτη.  «Ο μέσος κυλιόμενος αριθμός νέων κρουσμάτων των 7 τελευταίων ημερών ανέρχεται στα 2.574 κρούσματα ανά ημέρα», συνέχισε η Βάνα Παπαευαγγέλου και στην συνέχεια αναφέρθηκε στον δείκτη θετικότητας ο οποίος ανέρχεται στο 3,26% στην επικράτεια ενώ σε περιοχές με αυξημένο επιδημιολογικό φορτίο είναι σημαντικά υψηλότερος. Η καθηγήτρια υπενθύμισε πως ότι ο δείκτης θετικότητας ανήλθε στο 5,5 στην Πάρο, στο 4,27 στη Μύκονο, 4,2 στην Τήνο, 3,76 στο Ρέθυμνο και 3,4 στην ΠΕ Θήρας.  Όλα αυτά ενώ το ανώτατο «πράσινο» όριο που έχουν ορίσει οι ειδικοί είναι το 4%… Κι αν αυτά που είπε η Βάνα Παπαευαγγέλου αποτέλεσαν το πρώτο… καμπανάκι για τα νησιά που «κοκκινίζουν» επικίνδυνα, ο Νίκος Χαρδαλιάς στην συνέχεια δεν «κρύφτηκε» και τόνισε πως ειδικά η Μύκονος και η Ίος απέχουν… ένα βήμα από νέα περιοριστικά μέτρα, σαν αυτά που επιβλήθηκαν πριν 15 ημέρες στην Μύκονο. Επίσης υπενθύμισε ότι τα δύο αυτά νησιά έχουν τεθεί από την Επιτροπή Επιδημιολόγων σε κατάσταση αυξημένης επιτήρησης και ζήτησε από τις τοπικές αρχές, τους επισκέπτες και τους ελεγκτικούς μηχανισμούς να τηρούν με μεγάλη προσοχή τα μέτρα ατομικής προστασίας και τους κανόνες λειτουργίας ειδικά στους χώρους υψηλού συγχρωτισμού, ενώ ανακοίνωσε ότι οι έλεγχοι στις περιοχές αυτές θα συνεχιστούν με εντατικότατους ρυθμούς και με ενίσχυση των ελεγκτικών μηχανισμών.  Παράλληλα ο κ. Χαρδαλιάς έκρουσε τον κώδωνα του κινδύνου για έξι νησιά, τη Ζάκυνθο, την Τήνο, την Λευκάδα, τη Σαντορίνη, την Πάρο και τη Ρόδο, καθώς όπως είπε η επιδημιολογική τους εικόνα προκαλεί ανησυχία. Συγκεκριμένα, όπως γνωστοποίησε ο κ. Χαρδαλιάς, σε αυτά τα έξι νησιά παρατηρείται έντονη αύξηση επιδημιολογικού φορτίου, με σταθερά αυξητικές τάσεις να καταγράφονται ιδιαίτερα κατά το τελευταίο 10ήμερο. Για το λόγο αυτό απηύθυνε έκκληση για πιστή τήρηση των μέτρων και σε αυτά τα νησιά, καθώς, όπως τόνισε, «κάθε περαιτέρω επιβάρυνση ή διασπορά αναπόφευκτα θα οδηγήσει στην ανάγκη για τοπικά μέτρα περιορισμού της μεταδοτικότητας». Click4more: Οργισμένος ο Νίκος Χαρδαλιάς με τους αντιεμβολιαστές – «Παίζουν και με τις ζωές των άλλων» Ο κ. Χαρδαλιάς επισήμανε ότι «η κατάσταση εξακολουθεί να απαιτεί προσοχή και τα επιδημιολογικά δεδομένα δείχνουν ξεκάθαρα ότι ο ιός βρίσκεται ακόμα ανάμεσά μας και άρα είναι απαραίτητο να συνεχίσουμε όλοι μας να τηρούμε τα υγειονομικά μέτρα και πρωτόκολλα, που αποτελούν την πρώτη γραμμή προστασίας απέναντι στην πανδημία». * Οι Περιφερειακές Ενότητες Θεσσαλονίκης, Χαλκιδικής, Κοζάνης, Φλώρινας, Βοιωτίας, Εύβοιας, Μεσσηνίας και Τήνου, ανεβαίνουν επίπεδο και μεταφέρονται στο Πορτοκαλί (Επίπεδο 3) * Οι Δήμοι Σπετσών, Παξών, και Χίου ανεβαίνουν επίπεδο και μεταφέρονται στο Πορτοκαλί (Επίπεδο 3) * Οι Περιφερειακές Ενότητες Καστοριάς, Ξάνθης και Άρτας, ανεβαίνουν επίπεδο και μεταφέρονται στο Κίτρινο (Επίπεδο 2) * Οι Δήμοι Αγκιστρίου, Λήμνου, Ανατολικής Σάμου, Δυτικής Σάμου, Αμοργού, Αστυπάλαιας, Καρπάθου, Μεγίστης, Πάτμου και Σύμης, ανεβαίνουν επίπεδο και μεταφέρονται στο Κίτρινο (Επίπεδο 2) * Οι Δήμοι Λέρου, Μήλου και Σίφνου πέφτουν επίπεδο και μεταφέρονται στο Κίτρινο (Επίπεδο 2) * Οι Περιφερειακές Ενότητες Ιωαννίνων και Γρεβενών πέφτουν επίπεδο και μεταφέρονται στο Κίτρινο (Επίπεδο 2) * Οι Δήμοι Αλοννήσου, Κιμώλου, Λειψών και Σκύρου, πέφτουν επίπεδο και μεταφέρονται στο Πράσινο (Επίπεδο 1).  Επιπλέον, αναφερόμενη η Βάνα Παπαευαγγέλου στα εισαγόμενα κρούσματα από τον τουρισμό, είπε ότι αποτελούν ποσοστό κάτω από το 1%, γεγονός που οφείλεται τόσο στον εμβολιασμό σημαντικού αριθμού τουριστών αλλά και στη θέσπιση απαραίτητου αρνητικού τεστ για να ταξιδέψουν. Η διάμεση ηλικία των νέων κρουσμάτων παραμένει σταθερή στα 25 έτη και παρατηρείται μια μικρή μείωση των κρουσμάτων κάτω των 34 ετών, που αποτελούν το 63%, όταν δύο εβδομάδες πριν τα άτομα κάτω των 39 ετών αφορούσαν το 80% των κρουσμάτων. Παράλληλα αυξάνεται και ο αριθμός νέων κρουσμάτων σε μεγαλύτερες ηλικίες. Σύμφωνα με τα στοιχεία του ΕΟΔΥ την τελευταία εβδομάδα, περίπου 2.500 άτομα άνω των 40 ετών νόσησαν και στην συντριπτική τους πλειοψηφία ήταν ανεμβολίαστοι και το 10% αυτών θα χρειαστεί να νοσηλευθεί. Click4more: Κορονοϊός: Πάνω από 35 περιοχές με διψήφια κρούσματα – Πού «καλπάζει» ο δείκτης θετικότητας Τόνισε ότι αυτό που αποτυπώνεται από την ιχνηλάτηση είναι ότι οι συναθροίσεις συνυφασμένες με την νυχτερινή διασκέδαση αποτελούν την κύρια έκθεση στον ιό στις μικρές ηλικίες, ενώ η ενδοοικογενειακή μετάδοση και η εργασία αποτελεί την πιθανότερη οδό έκθεσης για μεγαλύτερες ηλικίες. Σημείωσε ότι στις μεγαλουπόλεις σημαντικός αριθμός νέων κρουσμάτων αναφέρουν επαφή κυρίως ενδοοικογενειακή με νεαρό άτομο που επιστρέφει από εγχώριο τουρισμό και κυρίως νησιά. Οι εκτιμήσεις για την επόμενη εβδομάδα είναι ότι θα συνεχιστεί μια ήπια αλλά σαφής αύξηση των κρουσμάτων, των νοσηλειών και των διασωληνώσεων.  Αναφέρθηκε με έμφαση στο όφελος του εμβολιασμού, λέγοντας ότι την τελευταία εβδομάδα του Απριλίου είχαμε ένα μέσο κυλιόμενο επταημέρου στο επίπεδο των 2.500 κρουσμάτων ανά ημέρα, όπως και σήμερα, και ένα συγκρίσιμο αριθμό ενεργών κρουσμάτων στην επικράτεια, είχαμε κατά μέσο όρο 813 διασωληνωμένους και 79 θανάτους την ημέρα. Σήμερα με το 62% περίπου του ενήλικου πληθυσμού να έχει λάβει τουλάχιστον μία δόση εμβολίου έχουμε 70% λιγότερες εισαγωγές ανά ημέρα, 80% λιγότερους νοσηλευόμενους, 85% λιγότερους διασωληνωμένους και 90% λιγότερους θανάτους. Τόνισε τη σημασία του εμβολιασμού, υπογραμμίζοντας ότι με τη σημαντική διασπορά της μετάλλαξης Δέλτα, είναι απαραίτητο ακόμα και οι εμβολιασμένοι να είναι προσεκτικοί. Τα δεδομένα δείχνουν ότι ο κίνδυνος να κολλήσει κάποιος που έχει εμβολιαστεί είναι τουλάχιστον 20 έως και 80 φορές μικρότερος σε σχέση με τους ανεμβολίαστους. Είπε ότι σε ένα σύνολο 5 εκατ. πολιτών που είναι πλήρως εμβολιασμένοι έχει νοοσήσει μόλις το 0,17%. Καθώς όμως αυξάνεται το ποσοστό των εμβολιασμένων και επιβαρύνεται το επιδημιολογικό φορτίο είναι φυσικό είπε, να βλέπουμε κάποια κρούσματα ανάμεσα σε εμβολιασμένους. «Το εμβόλιο σώζει ζωές. Εμβολιαζόμαστε για να μην νοσήσουμε βαριά, να μειώσουμε την πιθανότητα να χρειαστεί να νοσηλευθούμε και να κινδυνέψουμε να χάσουμε την ζωή μας» και αυτό παραμένει αδιαμφισβήτητο είπε.  Όσον αφορά τον εμβολιασμό, ο κ. Χαρδαλιάς σημείωσε ότι χθες οι πλήρως εμβολιασμένοι υπερέβησαν τα 5 εκατομμύρια, ενώ συνολικά οι πολίτες που έχουν κάνει τουλάχιστον μια δόση ή έχουν κλείσει το ραντεβού τους για την πρώτη δόση υπερβαίνουν τα 5,7 εκατ. «Έχουμε ξεπεράσει συνεπώς το 50% του συνολικού πληθυσμού της χώρας που έχει επιλέξει τον εμβολιασμό ως το βασικό όπλο αντιμετώπισης του ιού, ενώ το ποσοστό αυτό προσεγγίζει πλέον το 64% όταν αναφερόμαστε στον ενήλικο πληθυσμό. Η πρώτη μας, λοιπόν, γραμμή προστασίας απέναντι στον ιό είναι η πιστή τήρηση των μέτρων και η δεύτερη και πιο αποτελεσματική είναι ο εμβολιασμός. Γιατί ο εμβολιασμός του καθενός από εμάς, χτίζει το πολυπόθητο τείχος ανοσίας. Μέχρι τότε, όμως, η εφαρμογή των μέτρων αποτελεί απαρέγκλιτη προϋπόθεση προστασίας του εαυτού μας αλλά και των γύρω μας. Συνεχίζουμε λοιπόν να προσέχουμε -φορώντας μάσκες και κρατώντας αποστάσεις. Συνεχίζουμε να εμβολιαζόμαστε. Είμαστε μέρος αυτής της συλλογικής προσπάθειας για να κερδίσουμε τη μάχη απέναντι στον ιό», κατέληξε ο κ. Χαρδαλιάς. Click4more: ECDC: Στο «κόκκινο» το μεγαλύτερο μέρος της Ελλάδας – Σε «βαθύ κόκκινο» νησιά Νοτίου Αιγαίου και Κρήτη Σχετικά με τον χάρτη του ECDC κι ερωτηθείς αν υπάρχουν πλάνα για lockdown αντίστοιχο με αυτό της Μυκόνου και σε άλλες περιοχές που έχουν «κοκκινίσει» ο κ. Χαρδαλιάς είπε ότι κοιτάζουν παράλληλα και τις συρροές που υπάρχουν, και τα clusters, αν είναι στεγανοποιημένα, αν είναι διάσπαρτα μέσα στην κοινότητα. «Αυτό που βλέπει το ECDC ως τάση διαφαίνεται και στις πλατφόρμες τις δικές μας. Το τι θα συμβεί αφορά τα επιδημιολογικά δεδομένα. Η αναφορά που κάνουμε σε συγκεκριμένες περιοχές δεν την κάνουμε για να λειτουργήσουμε τιμωρητικά ή να στοχοποιήσουμε αρνητικά κάποια περιοχή, το κάνουμε γιατί πραγματικά θέλουμε να ενεργοποιήσουμε τον ενεργό πληθυσμό και τους εμπλεκόμενους στα ζητήματα της καθημερινότητας γιατί από κοινού πρέπει να κερδίσουμε το στοίχημα να σταματήσει η διασπορά στην κοινότητα. Όταν όμως αυτό δεν συμβαίνει είμαστε υποχρεωμένοι να παίρνουμε συγκεκριμένα μέτρα, μέτρα τα οποία μπορεί να μην είναι ευχάριστα, μέτρα όμως που έρχονται να υπηρετήσουν την ανθρώπινη ζωή», τόνισε.    Φωτογραφίες αρχείου: Reuters / Intime.  "
newsit.gr,https://www.newsit.gr/ellada/kaysonas-eyreia-syskepsi-me-niko-xardalia-kai-mixali-xrysoxoidi/3335025/,Κοσμος,Καύσωνας: Ευρεία σύσκεψη με Νίκο Χαρδαλιά και Μιχάλη Χρυσοχοΐδη,2021-07-29T19:13:01+03:00,,"NewsIT Ελλαδα Καυσωνας: Ευρεια συσκεψη με Νικο Χαρδαλια και Μιχαλη Χρυσοχοιδη Ευρεία σύσκεψη θα πραγματοποιηθεί την Παρασκευή, 30 Ιουλίου του 2021, στις 11.30 το πρωί υπό τον Υπουργό Προστασίας του Πολίτη, Μιχάλη Χρυσοχοΐδη, και τον Υφυπουργό Πολιτικής Προστασίας και Διαχείρισης Κρίσεων, Νίκο Χαρδαλιά. Η σύσκεψη θα γίνει στο Κέντρο Επιχειρήσεων της Πολιτικής Προστασίας (κτίριο Φάρος), για το βέλτιστο συντονισμό όλων των συναρμόδιων φορέων και την καλύτερη αντιμετώπιση των συνεπειών του ισχυρού κύματος καύσωνα που αναμένεται να πλήξει τη χώρα.  Στη σύσκεψη θα συμμετάσχουν, επίσης, από πλευράς Πολιτικής Προστασίας, ο Γενικός Γραμματέας Πολιτικής Προστασίας, Βασίλειος Παπαγεωργίου και ο Γενικός Διευθυντής Συντονισμού της Γενικής Γραμματείας Πολιτικής Προστασίας, Φοίβος Θεοδώρου. Click4more: Οργισμένος ο Νίκος Χαρδαλιάς με τους αντιεμβολιαστές – «Παίζουν και με τις ζωές των άλλων» Επιπλέον, θα συμμετάσχουν οι Περιφερειάρχες των 13 Περιφερειών της χώρας, εκπρόσωποι της Κεντρικής Ένωσης Δήμων και Κοινοτήτων (ΚΕΔΕ), της Ελληνικής Αστυνομίας, του Πυροσβεστικού Σώματος, του ΕΚΑΒ, της Εθνικής Μετεωρολογικής Υπηρεσίας (ΕΜΥ), καθώς και του ΔΕΔΔΗΕ. Μετά το πέρας της σύσκεψης θα ακολουθήσουν δηλώσεις.  "
newsit.gr,https://www.newsit.gr/ellada/orgismenos-o-nikos-xardalias-me-tous-antiemvoliastes-paizoun-kai-me-tis-zoes-ton-allon/3335014/,Κοσμος,Οργισμένος ο Νίκος Χαρδαλιάς με τους αντιεμβολιαστές – «Παίζουν και με τις ζωές των άλλων»,2021-07-29T18:54:01+03:00,,"NewsIT Ελλαδα Οργισμενος ο Νικος Χαρδαλιας με τους αντιεμβολιαστες – «Παιζουν και με τις ζωες των αλλων» Την Δευτέρα, 26.07.2021, ήταν η Μαρία Θεοδωρίδου και ο Μάριος Θεμιστοκλέους που εμφανίστηκαν οργισμένοι με το κίνημα των αντιεμβολιαστών (σ.σ. δείτε αναλυτικά εδώ) και στην ενημέρωση της Πέμπτης, 29.07.2021, την… σκυτάλη πήρε ο Νίκος Χαρδαλιάς. Πιο συγκεκριμένα, ο υφυπουργός Πολιτικής Προστασίας δεν αναφέρθηκε «ονομαστικά» στους αρνητές της πανδημίας του κορονοϊού και των εμβολίων, ωστόσο τους «έσφαξε με το βαμβάκι».  Απαντώντας σε σχετική ερώτηση κατά την διάρκεια της ενημέρωσης, είπε αρχικά: «Κάθε χαλάρωση παίζει ρόλο. Και νομίζω ότι η σύσταση των CDC για μάσκες σε κλειστούς χώρους και για τους εμβολιασμένους έρχεται να το αποδείξει αυτό. Σε κάθε περίπτωση, πέρα από το κομμάτι των εμβολιασμών, με δεδομένη την μετάλλαξη Δέλτα η οποία κυριαρχεί, νομίζω ότι και οι αποστάσεις αλλά κυρίως και η μάσκα παίζουν το ρόλο τους στο να μπορέσουμε να στεγανοποιήσουμε συρροές και το βασικότερο είναι να επιβραδύνουμε την διασπορά του ιού. Ειδικά όταν αυτή είναι μέσα στην ίδια την κοινότητα».  Στο σημείο αυτό, η δημοσιογράφος έκανε διευκρινιστική ερώτηση, λέγοντας: «Σε όλους; Εμβολιασμένους και μη;». Click4more: ECDC: Στο «κόκκινο» το μεγαλύτερο μέρος της Ελλάδας – Σε «βαθύ κόκκινο» νησιά Νοτίου Αιγαίου και Κρήτη Κι εκεί ο Νίκος Χαρδαλιάς… απασφάλισε: «Εννοείται, σε κάθε περίπτωση. Ούτως ή άλλως για τους εμβολιασμένους, αλλά ειδικά για τους ανεμβολίαστους είναι στοίχημα ζωής για εκείνους. Δηλαδή πρέπει να το καταλάβουμε. Από ‘κει και πέρα, οι εικόνες που βλέπετε εσείς, οι εικόνες που βλέπουμε εμείς, οι εικόνες που υπάρχουν εκεί έξω (σ.σ. προφανώς εννοεί τις συγκεντρώσεις των αντιεμβολιαστών σε όλη τη χώρα), εμένα προσωπικά με λυπούν. Διότι οι άνθρωποι αυτοί παίζουν με τη ζωή τους. Και το βασικότερο δεν είναι ότι παίζουν με τη ζωή τους. Κάποιοι παίζουν με τις ζωές και των υπολοίπων. Κι αυτό δεν ξέρω πόσο πραγματικά ηθικά ή όχι είναι ανεκτό».  Νωρίτερα, ο Νίκος Χαρδαλιάς, έκρουσε τον κώδωνα του κινδύνου για την επιδημιολογική κατάσταση της χώρας, ανακοινώνοντας τον νέο επιδημιολογικό χάρτη της Ελλάδας. Στην συνέχεια έκανε ιδιαίτερη αναφορά στην Μύκονο και στην Ίο, λέγοντας πως βρίσκονται… ένα βήμα από το να υιοθετηθούν μέτρα όπως αυτά που ανακοινώθηκαν για την Μύκονο πριν 15 ημέρες και ήρθησαν την Δευτέρα, 26.07.2021. «Ζητούμε από τις τοπικές Αρχές, τους επισκέπτες και τους ελεγκτικούς μηχανισμούς να τηρούν με μεγάλη προσοχή τα μέτρα και τους κανόνες ειδικά στους χώρους υψηλού συγχρωτισμού», είπε. Είπε πως στις περιοχές αυτές παρατηρείται έντονη αύξηση του επιδημιολογικού φορτίου με σταθερά αυξητικές τάσεις να καταγράφονται ειδικά το τελευταίο δεκαήμερο. Όπως προαναφέραμε, ο Νίκος Χαρδαλιάς παρουσίασε την επιδημιολογική εικόνα της Ελλάδας για την πορεία της πανδημίας της νόσου Covid-19. * Οι Περιφερειακές Ενότητες Θεσσαλονίκης, Χαλκιδικής, Κοζάνης, Φλώρινας, Βοιωτίας, Εύβοιας, Μεσσηνίας και Τήνου, ανεβαίνουν επίπεδο και μεταφέρονται στο Πορτοκαλί (Επίπεδο 3) * Οι Δήμοι Σπετσών, Παξών, και Χίου ανεβαίνουν επίπεδο και μεταφέρονται στο Πορτοκαλί (Επίπεδο 3) * Οι Περιφερειακές Ενότητες Καστοριάς, Ξάνθης και Άρτας, ανεβαίνουν επίπεδο και μεταφέρονται στο Κίτρινο (Επίπεδο 2) Click4more: Κορονοϊός: Πάνω από 35 περιοχές με διψήφια κρούσματα – Πού «καλπάζει» ο δείκτης θετικότητας * Οι Δήμοι Αγκιστρίου, Λήμνου, Ανατολικής Σάμου, Δυτικής Σάμου, Αμοργού, Αστυπάλαιας, Καρπάθου, Μεγίστης, Πάτμου και Σύμης, ανεβαίνουν επίπεδο και μεταφέρονται στο Κίτρινο (Επίπεδο 2) * Οι Δήμοι Λέρου, Μήλου και Σίφνου πέφτουν επίπεδο και μεταφέρονται στο Κίτρινο (Επίπεδο 2) * Οι Περιφερειακές Ενότητες Ιωαννίνων και Γρεβενών πέφτουν επίπεδο και μεταφέρονται στο Κίτρινο (Επίπεδο 2) * Οι Δήμοι Αλοννήσου, Κιμώλου, Λειψών και Σκύρου, πέφτουν επίπεδο και μεταφέρονται στο Πράσινο (Επίπεδο 1).  Φωτογραφίες αρχείου: Intime.  "
newsit.gr,https://www.newsit.gr/kosmos/mono-sti-romi-vrikan-foni-oi-antiemvoliastes-stin-italia/3334488/,Κοσμος,Μόνο στη Ρώμη βρήκαν «φωνή» οι αντιεμβολιαστές στην Ιταλία,2021-07-28T23:53:53+03:00,,"NewsIT Κοσμος Μονο στη Ρωμη βρηκαν «φωνη» οι αντιεμβολιαστες στην Ιταλια Στην ιταλική πρωτεύουσα και σε άλλες έντεκα πόλεις της Ιταλίας, πραγματοποιήθηκαν απόψε πορείες και κινητοποιήσεις κατά του «πράσινου πάσου» και για την «ελευθερία επιλογής» σε ότι αφορά τον εμβολιασμό των πολιτών κατά του κορονοϊού. Στο Μιλάνο, στο Παλέρμο της Σικελίας, στο Τορίνο και στην Μπολόνια η συμμετοχή των πολιτών ήταν ιδιαίτερα περιορισμένη.  Στην Ρώμη, χιλιάδες άτομα διαδήλωσαν και πάλι στην κεντρική Πλατεία του Λαού, με δάδες στο χέρι. Στην κινητοποίηση έδωσαν το παρών και επτά, συνολικά, βουλευτές και ευρωβουλευτές της Λέγκα, ενώ δεν στήριξε την συγκεκριμένη πρωτοβουλία, ο γραμματέας του κόμματος, Ματέο Σαλβίνι.    «Δεν αυτοχαρακτηριζόμαστε αντιεμβολιαστές, αλλά θέλουμε να μπορούμε να επιλέγουμε ελεύθερα αν επιθυμούμε να εμβολιαστούμε ή να υποβληθούμε στις διάφορες θεραπείες», είπαν οι οργανωτές. Παράλληλα, ακούστηκαν συνθήματα κατά του Ιταλού πρωθυπουργού Μάριο Ντράγκι και της υιοθέτησης του «πράσινου πάσου», το οποίο από τις 6 Αυγούστου θα είναι αναγκαίο για πρόσβαση σε πολλούς ιδιωτικούς και δημόσιους χώρους. Τα μέσα ενημέρωσης υπογραμμίζουν ότι, σε αντίθεση με τις κινητοποιήσεις του περασμένου Σαββάτου και με την χθεσινή, σήμερα το βράδυ δεν προκύπτει να παρείσδυσαν στην διαδήλωση, μέλη ιταλικών νεοφασιστικών οργανώσεων.    Φωτογραφίες: Reuters.  "
newsit.gr,https://www.newsit.gr/ellada/ilias-mosialos-elpizei-na-meinoume-stin-metallaksi-delta-kai-thetei-to-erotima-tou-ekatommyriou/3334416/,Κοσμος,Ηλίας Μόσιαλος: Ελπίζει να «μείνουμε» στην μετάλλαξη Δέλτα και θέτει το «ερώτημα του εκατομμυρίου»,2021-07-28T23:00:03+03:00,,"NewsIT Ελλαδα Ηλιας Μοσιαλος: Ελπιζει να «μεινουμε» στην μεταλλαξη Δελτα και θετει το «ερωτημα του εκατομμυριου» Για το ρόλο της μετάλλαξης Δέλτα του κορονοϊού στο νέο κύμα έξαρσης της πανδημίας στη χώρα μας -και όχι μόνο- μίλησε ο καθηγητής Πολιτικής της Υγείας στο LSE, Ηλίας Μόσιαλος. Όπως είπε, μιλώντας στο κεντρικό δελτίο ειδήσεων του Ant1, η μετάλλαξη Δέλτα δημιουργεί περισσότερα προβλήματα από όσα περίμεναν οι ειδικοί και σύμφωνα με τον ίδιο, είναι ο βασικός λόγος που το φετινό καλοκαίρι δεν εξελίσσεται… όπως όλοι ελπίζαμε.  Ο λόγος που είμαστε στα τέλη του Ιουλίου και μετράμε καθημερινά τα νέα κρούσματα κατά χιλιάδες. 2.874 νέα κρούσματα ανακοίνωσε συγκεκριμένα ο ΕΟΔΥ τις τελευταίες 24 ώρες στην Ελλάδα, με σχεδόν 1.000 από αυτά (σ.σ. 993 για την ακρίβεια) να καταγράφονται στην Αττική, 281 στην Κρήτη συνολικά (σ.σ. 123 στο Ηράκλειο, 53 στο Ρέθυμνο, 17 στο Λασίθι και 88 στα Χανιά) και 308 στην Θεσσαλονίκη, ενώ 41 Περιφέρειες κατέγραψαν διψήφιο αριθμό νέων μολύνσεων (σ.σ. διαβάστε εδώ αναλυτικά την γεωγραφική κατανομή τους). Αναφερόμενος, λοιπόν, στην μετάλλαξη Δέλτα, ο καθηγητής τόνισε: «Είναι πολύ πιο μεταδοτική κατά 50-80% σε σύγκριση με τη μετάλλαξη Άλφα. Και η μετάλλαξη Άλφα βέβαια είναι πολύ πιο μεταδοτική, 50% περισσότερο από την προηγούμενη μετάλλαξη που κυριαρχούσε στην χώρα μας μέχρι τα τέλεη της προηγούμενης χρονιάς.  Αν είχαμε μείνει, δηλαδή, με την αρχική ευρωπαϊκή μετάλλαξη στη χώρα μας, τώρα δεν θα είχαμε σημαντικά προβλήματα. Δυστυχώς ήρθαν δύο νέες μεταλλάξεις. Τώρα θα εξαρτηθεί αν θα μείνουμε με τη μετάλλαξη Δέλτα ή αν θα έχουμε μια καινούριο μετάλλαξη που θα είναι πιο επικίνδυνη από την Δέλτα». Σημείωσε δε ότι με το εν λόγω στέλεχος τα εμβόλια δεν είναι 100% αποτελεσματικά στην αποτροπή των νοσηλειών και της σοβαρής νόσησης. «Είναι κατά 92% με 96% αποτελεσματικά. Χάσαμε δηλαδή λίγο όσον αφορά στην αποτελεσματικότητα των εμβολίων. Επομένως δεν θέλουμε να δούμε μια νέα μετάλλαξη που θα είναι πιο μεταδοτική και να χάνουν τα εμβόλια πιο πολύ όσον αφορά στην αποτελεσματικότητά τους. Δεν φαίνεται όμως κάτι τέτοιο μέχρι στιγμής» πρόσθεσε ο Ηλίας Μόσιαλος. Στην συνέχεια, ο Ηλίας Μόσιαλος τόνισε πως θα πρέπει να εντατικοποιηθούν οι εμβολιασμοί: «Δεν είμαστε ακόμα στα επιθυμητά επίπεδα, ούτε θα τα πετύχουμε αν εμβολιαστούν ακόμα και όλα τα παιδιά. Ακόμα κι αν το κάνουν όλα, αυτό αντιστοιχεί σε ένα 3% περίπου του πληθυσμού. Click4more: Δείκτης θετικότητας: «Κοκκίνισαν» Πάρος, Μύκονος και Τήνος – «Κοντεύουν» Σαντορίνη και Ρέθυμνο Άρα πρέπει να πάμε σε ποσοστά που υπερβαίνουν το 80%, στα οποία θα προστεθούν και τα ποσοστά όσων έχουν νοσήσει. Εναλλακτικά, αν δεν το πετύχουμε αυτό, σημαίνει πως θα νοσήσουν πολλοί περισσότεροι τους επόμενους τρεις, τέσσερις μήνες και θα φθάσουμε στο επιθυμητό τείχος της ανοσίας, αλλά δυστυχώς με αρκετές απώλειες κυρίως μεταξύ των ανεμβολίαστων. Εκεί θα είναι η μεγάλη επίπτωση», υπογράμμισε. «Άρα δύο δρόμοι υπάρχουν», συνέχισε: «Ή αυξάνουμε το τείχος με αύξηση των εμβολιασμών, ή θα φτάσουμε στα επιθυμητά επίπεδα ανοσίας, γιατί θα κολλήσουνε πολλοί πλέον και θα έχουν αντισώματα και ανοσία, αλλά με πολλές νοσηλείες και δυστυχώς με αύξηση των θανάτων».  Ερωτηθείς για το ποιο είναι το καλό σενάριο, απάντησε πως «έχει χρονικό ορίζοντα μέχρι το τέλος της χρονιάς. Αλλά αυτό σημαίνει ότι πρέπει στους επόμενους δύο με τρεις μήνες να αυξηθούν κατά πολύ οι εμβολιασμοί, ιδιαίτερα στους άνω των 50 ετών. Γιατί ξέρουμε ότι ο κορονοϊός δείχνει προτίμηση στους άνω των 50 όσον αφορά στις νοσηλείες και την θνητότητα. Εκεί όμως ακόμα ένα σημαντικό ποσοστό, πάνω από 20%, των συμπατριωτών μας, δεν έχει εμβολιαστεί». Click4more: Αντιεμβολιαστές ξανά στους δρόμους Αθήνας και Θεσσαλονίκης με συνθήματα για… Χαρδαλιά και Μακεδονία Καταλήγοντας, ο Ηλίας Μόσιαλος έθεσε ένα καίριο ερώτημα που αφορά στην συμπεριφορά των ανεμβολίαστων πολιτών: «Το ερώτημα είναι ποια θα είναι η συμπεριφορά των ανεμβολίαστων. Θα εκτίθενται στον ιό γιατί πιστεύουν ότι δεν υπάρχει πανδημία; Ή θα προσέχουν και θα προστατεύονται; Αυτό δεν το ξέρουμε, πώς θα λειτουργήσει ο κόσμος που δεν έχει εμβολιαστεί. Εγώ πιστεύω ένα σημαντικό ποσοστό θα συνεχίσει να προσέχει. Δεν είναι αρνητές της πανδημίας. Έχουν επιφυλάξεις όσον αφορά στα εμβόλια και εδώ είναι ο ρόλος, πλέον, της Πολιτείας και των ειδικών, να πείσουμε τους συμπολίτες μας που φοβούνται για την ασφάλεια και την αποτελεσματικότητα των εμβολίων. Γιατί γνωρίζουμε ότι ο ιός είναι πολύ αποτελεσματικός και εξαιρετικά ανασφαλής. Δηλαδή αν κολλήσουμε τον ιό, είναι αποτελεσματικός στο να αυξάνει τις νοσηλείες και να αυξάνει τη θνητότητα, αυτό είναι το μόνο σίγουρο».   : Ant1Φωτογραφίες αρχείου: Reuters.  "
newsit.gr,https://www.newsit.gr/ellada/antiemvoliastes-ksana-stous-dromous-athinas-kai-thessalonikis/3334338/,Κοσμος,Αντιεμβολιαστές ξανά στους δρόμους Αθήνας και Θεσσαλονίκης,2021-07-28T19:52:28+03:00,,"NewsIT Ελλαδα Αντιεμβολιαστες ξανα στους δρομους Αθηνας και Θεσσαλονικης με συνθηματα για... Χαρδαλια και Μακεδονια Κι ενώ καταγράφεται εδώ και μέρες νέα έξαρση κρουσμάτων κορονοϊού στην χώρα μας, αντιεμβολιαστές συγκεντρώθηκαν ξανά σε Αθήνα και Θεσσαλονίκη κρατώντας ελληνικές σημαίες, πανό και φωνάζοντας συνθήματα κατά του υποχρεωτικού εμβολιασμού. Στην «καρδιά» της πρωτεύουσας, το Σύνταγμα και χωρίς κανένα μέσο προστασίας, οι συγκεντρωμένοι έστειλαν το απόγευμα της Τετάρτης, 28.07.2021, τα συνήθη μηνύματα…      Την ίδια ώρα, οι αντιεμβολιαστές στην Θεσσαλονίκη διαμαρτύρονταν και για το πιστοποιητικό εμβολιασμού. “Όχι στον υποχρεωτικό εμβολιασμό για τον Covid – 19” έγραφε ένα κεντρικό πανό στην Θεσσαλονίκη που υπογράφει ο “Ιερός Λοχος 2012” ενώ τα συνθήματα που ακούγονταν είναι κατά του κορονοϊού, των εμβολιασμών και των περιοριστικών μέτρων και υπέρ της Μακεδονίας και της πατρίδας! Οι διαδηλωτές αντέδρασαν, όπως λένε, στον υποχρεωτικό εμβολιασμό των πολιτών και φώναζαν επίσης “κάτω τα χέρια απ’ τα παιδιά μας”. Click4more: Δείκτης θετικότητας: «Κοκκίνισαν» Πάρος, Μύκονος και Τήνος – «Κοντεύουν» Σαντορίνη και Ρέθυμνο Έγιναν ομιλίες στην πλατεία του Λευκού Πύργου ενώ αργότερα ξεκίνησε πορεία προς το Δημαρχιακό Μέγαρο, την ΕΡΤ3 και στη συνέχεια οι συγκεντρωμένοι κατέληξαν στο άγαλμα Μεγάλου Αλεξάνδρου. Σημειώνεται ότι οι διαδηλωτές ήταν σαφώς κατά πολύ λιγότεροι από τις προηγούμενες κινητοποιήσεις. Διακριτική αλλά ισχυρή ήταν και η παρουσία της αστυνομίας. Επιπλέον, σύμφωνα με το grtimes.gr, στην πορεία κεντρικά συνθήματα ήταν τα εξής: “Πάρτε τα εμβόλια και φύγετε από εδώ”, “Δε σηκώνουμε πολλά πολλά Χαρδαλιά”, “Κάτω η χούντα του Μητσοτάκη”, “Πατρίδα, θρησκεία, ελευθερία”.   .  "
newsit.gr,https://www.newsit.gr/topikes-eidhseis/xamos-me-antiemvoliastes-sti-thessaloniki-fonazan-ston-ierea-aisxos-ntropi/3334313/,Κοσμος,"Χαμός με αντιεμβολιαστές στη Θεσσαλονίκη – Φώναζαν στον ιερέα: Αίσχος, ντροπή",2021-07-28T19:19:24+03:00,,"NewsIT Τοπικα Νεα Χαμος με αντιεμβολιαστες στη Θεσσαλονικη – Φωναζαν στον ιερεα: Αισχος, ντροπη Ξέφυγε η κατάσταση κατά την διάρκεια του εσπερινού στον Ιερό Ναό της Αγίας Παρασκευής Νεαπόλεως Θεσσαλονίκης, όταν ο Μητροπολίτης προέτρεψε τους πιστούς να προστατέψουν την υγεία τους και τους γύρω τους και να εμβολιαστούν κατά του κορονοϊού. Όπως μπορείτε και να δείτε στο παρακάτω βίντεο, την ώρα που μιλούσε για τα εμβόλια κατά του κορονοϊού ο Μητροπολίτης, κάποιοι άρχισαν να ουρλιάζουν «αίσχος» και «ντροπή σας», ενώ μάλιστα του επιτέθηκαν και φραστικά. Επικράτησε ένταση και πολλοί αποχώρησαν εξοργισμένοι.  Ο Μητροπολίτης αναφέρθηκε στην ιδιότητά του ως πρόεδρος του γηροκομείου προκειμένου να τονίσει την αναγκαιότητα να προφυλαχθεί η υγεία των γηραιότερων ωστόσο οι φωνές των αντιεμβολιαστών που διαμαρτύρονταν και γιούχαραν επικράτησαν. «Να διαφυλάξουμε τους γέροντες πατέρες και αδελφούς μας», τόνιζε ο Μητροπολίτης από την πλευρά του. Σημειώνεται πως πολλοί εντός του χώρου της εκκλησίας δεν φορούσαν μάσκες ή φορούσαν μάσκες κάτω από το πιγούνι.    thesstoday.gr  "
newsit.gr,https://www.newsit.gr/ellada/koronoios-ellinas-astynomikos-kanei-kampania-sto-youtube-kata-ton-emvolion/3332970/,Κοσμος,Κορονοϊός: Έλληνας αστυνομικός κάνει καμπάνια στο youtube κατά των εμβολίων,2021-07-26T21:58:28+03:00,,"NewsIT Ελλαδα Κορονοιος: Ελληνας αστυνομικος κανει καμπανια στο youtube κατα των εμβολιων «Γεια χαρά είμαι ο Τηλέμαχος κι αυτό είναι ένα βίντεο για τα υποχρεωτικά self-tests». Έτσι ξεκινά ένα από τα video που έχει ανεβάσει στο προσωπικό του κανάλι στο Youtube ένας εν ενεργεία αστυνομικός, ο οποίος τάσσεται κατά του εμβολιασμού ενάντια στον κορονοϊό.   Στο βίντεο με τίτλο «Εκβιαστικά Τεστ», που δείχνει τον υπαρχιφύλακα να φορά μια μπλούζα της Ελληνικής Αστυνομίας, και σχολιάζοντας τις εξελίξεις γύρω από την πανδημία του κορονοϊού φτάνει στο σημείο να παρομοιάσει την υποχρεωτικότητα των self-tests με… τον βιασμό μιας γυναίκας.  «Όταν διάβασα αυτό το κείμενο ανακοίνωσα σε φίλους και γνωστούς ότι θα αντιδράσω. Ένας εξ’ αυτών ήρθε να μου πει γιατί το ονομάζεις φακέλωμα και γιατί κάνεις τόσο πολύ θόρυβο από τη στιγμή που έχουν όλα τα προσωπικά σου δεδομένα επειδή τα βάζει στο Facebook επειδή υπάρχουν γενικά στο Internet» αναφέρει ο εν ενεργεία αστυνομικός στο video του στο Υoutube.  Click4more: Κορονοϊός: Οργισμένη αντίδραση Θεοδωρίδου και Θεμιστοκλέους για αντιεμβολιαστές και γιατρούς  Κάποια στιγμή μάλιστα ο υπαρχιφύλακας, ο οποίος δεν ονομάζεται Τηλέμαχος, φτάνει στο σημείο να παρομοιάσει την υποχρεωτικότητα των self-tests με τον βιασμό μιας γυναίκας. «Δύο απλά παραδείγματα για να δείξω πόσο σημαντική είναι η συναίνεση. Το πρώτο παράδειγμα σου χτυπάει την πόρτα η αδερφή σου είναι με το αγόρι της. Έρχονται μέσα στο σπίτι μπαίνουν σε στο δωμάτιο κάνουν έρωτα, έρχονται σε συνουσία. Πάμε να δούμε την ίδια πράξη χωρίς συναίνεση έρχεται κάποιος σέρνοντας την αδερφή σου τα μαλλιά σου σπάει την πόρτα μπαίνει στο σπίτι και τη βιάζει. Και τις δύο φορές ήρθαν μαζί, μπήκαν στο σπίτι από την πόρτα και ήρθαν σε συνουσία, αλλά η μία πράξη καθόλα νόμιμη, ενώ η δεύτερη έχει πλημμελήματα και κακουργήματα», λέει χαρακτηριστικά.   Σε άλλο βίντεο που ανέβασε στις 2 Ιουνίου ζητά από όσους επιθυμούν να εμβολιαστούν να πληρώσουν εκείνοι τις δαπάνες του προγράμματος. «Φανατικοί του εμβολιασμού πριν αποκαλέσουν τους άλλους ψεκασμένους και πριν ζητήσουν τα ρέστα θα πρέπει λοιπόν να αναλογιστούν το πρόσφατο παρελθόν. Πριν κουνήσουν το δάκτυλο, πριν κάνουν υποδείξεις, πριν ηθικολογήσουν θα πρέπει να πληρώσουν αυτά που μας χρωστάνε», αναφέρει. Το τελευταίο βίντεο ο αντιεμβολιαστής αστυνομικός το ανέβασε στις 25 Ιουλίου εκεί όπου αφήνει σαφείς αιχμές για την στάση των συνάδελφων του κατά τη διάρκεια των επεισοδίων μεταξύ αστυνομικών και αρνητών του εμβολιασμού στο Σύνταγμα. Στο επτάλεπτο βίντεο υπάρχουν αναφορές περί άσκοπης αστυνομικής βίας με τον ένστολο να ανεβάζει το βίντεο με τίτλο «Γιατί η αστυνομία τσάκισε τη διαδήλωση;». Σύμφωνα με πληροφορίες του MEGA, ο εν λόγω αστυνομικός υπηρετεί σε τμήμα της δυτικής Αττικής και έχει απασχολήσει και στο παρελθόν, καθώς έχει δαπανήσει περισσότερα από 20.000 ευρώ προκειμένου να μετατρέψει περιπολικό σε «καταδιωκτικό όχημα». Ο ίδιος, σε αρκετές αναρτήσεις του στα social media, δηλώνει, μεταξύ άλλων, συγγραφέας και συνδικαλιστής της ΕΛ.ΑΣ.   MEGA  "
newsit.gr,https://www.newsit.gr/ellada/koronoios-orgismeni-antidrasi-theodoridou-kai-themistokleous-gia-antiemvoliastes-kai-giatrous/3332892/,Κοσμος,Κορονοϊός: Οργισμένη αντίδραση Θεοδωρίδου και Θεμιστοκλέους για αντιεμβολιαστές και γιατρούς,2021-07-26T18:47:20+03:00,,"NewsIT Ελλαδα «Τσαρλατανοι»! Οργισμενη αντιδραση με σκληρα λογια απο Θεοδωριδου και Θεμιστοκλεους για αντιεμβολιαστες και γιατρους «Άστραψε και βρόντηξε» η πρόεδρος της Εθνικής Επιτροπής Εμβολιασμών, Μαρία Θεοδωρίδου, στην καθιερωμένη ενημέρωση της Δευτέρας, 26.07.2021, για τον κορονοϊό και το εμβολιαστικό πρόγραμμα. Αφού αρχικά ανακοίνωσε πως η Επιτροπή εισηγείται την έναρξη των εμβολιασμό και σε παιδιά 12 έως 15 ετών, με την πλατφόρμα για ραντεβού να ανοίγει στις 30 Ιουλίου (σ.σ. διαβάστε αναλυτικά εδώ) ρωτήθηκε για τους αντιεμβολιαστές που τις τελευταίες ημέρες συγκεντρώνονται κατά χιλιάδες σε πολλά σημεία της χώρας και χωρίς κανένα μέτρο προστασίας.  Απαντώντας για το αν μπορούν να πειστούν τελικά όλοι αυτοί, η Μαρία Θεοδωρίδου δεν… κρύφτηκε και τα είπε όλα σε δυο προτάσεις τονίζοντας χαρακτηριστικά: «Για το θέμα των αντιεμβολιαστών, με είχανε ρωτήσει και σε μία άλλη συνέντευξη τι θα έλεγα σε αυτούς τους αντιεμβολιαστές. Μιλάμε για αντιεμβολιαστές και όχι για διστακτικούς. Δεν θα έλεγα τίποτα. Διότι δεν έχουν αυτιά να ακούσουν. Αυτό είναι ένα γεγονός και μάλιστα προσπαθούν πολλοί να πείσουν κι αυτόν που πρεσβεύει υπέρ του εμβολιασμού. Νομίζω πως τους έχουμε δώσει πάρα πολύ χώρο και αν υπάρξουν συνέπειες από τις συναθροίσεις που κάνουν για τη διαμαρτυρία, πιστεύω ότι κάποιοι θα κατανοήσουν πόσο λάθος ήταν όταν βρεθούνε στα νοσοκομεία».  Ακολούθως πήρε τον λόγο ο γενικός γραμματέας Πρωτοβάθμιας Φροντίδας Μάριος Θεμιστοκλέους, ο οποίος επίσης αναφέρθηκε στο ζήτημα, ασκώντας και ο ίδιος σκληρή κριτική και ειδικά σε γιατρούς που εκφράζουν τέτοιες απόψεις. Ήταν ξεκάθαρος ως προς το τι συνιστά προσωπική άποψη ή ελευθερία έκφρασης και τι συνιστά ιατρική και χρησιμοποίησε σκληρή γλώσσα, λέγοντας αναλυτικά: «Αν δούμε την θετική πλευρά του πράγματος, οι ηλικιακές ομάδες 18-24 ετών και 25-29 ετών δείχνουν μια σημαντική αύξηση το τελευταίο χρονικό διάστημα (σ.σ. στον εμβολιασμό). Ειδικά στο 18-24 που είχε ξεκινήσει πολύ νωθρά, βλέπουμε μια πολύ σημαντική συμμετοχή τις τελευταίες μέρες. Click4more: Κορονοϊός: Στην Αττική σχεδόν το 1/3 των κρουσμάτων – Ακολουθούν Θεσσαλονίκη και Κρήτη – Ο χάρτης της διασποράς Όσον αφορά τους αντιεμβολιαστές, θα πρέπει να διακρίνουμε δύο πράγματα: Το ένα είναι η συμμετοχή γιατρών και οι διαφορετικές απόψεις γιατρών οι οποίοι συμμετέχουν σε αυτό το αντιεμβολιαστικό κίνημα. Εδώ δεν είναι θέμα ελευθερίας, ούτε Δημοκρατίας, ούτε η ελεύθερη έκφραση της άποψης οποιουδήποτε. Κάποιος ο οποίος είναι υγειονομικός ή επιστήμονας, είναι υποχρεωμένος με βάση την ιατρική δεοντολογία και με βάση τη νομοθεσία της Ελληνικής Δημοκρατίας, αλλά και σε οποιαδήποτε ευνομούμενη χώρα του κόσμου, να ακολουθεί διάφορους κανόνες. Όπως ξέρουμε στην ιατρική, είναι πολύ εύκολο κάποιος… η ιστορία τους έχει ονοματίσει «τσαρλατάνους» ή οτιδήποτε άλλο, σε μια πολύ μεγάλη δυσκολία όπως ένα πρόβλημα υγείας, κάποιος να το εκμεταλλευτεί αυτό και να εκφράσει μια διαφορετική άποψη. Η διαφορετική άποψη σε ένα επιστημονικό πεδίο, που δεν είναι πολιτικό, δεν έχει κανένα έρεισμα, κανένα δημοκρατικό δικαίωμα ή ελευθερία έκφρασης. Είναι υποχρέωση των συντεταγμένων οργάνων της Πολιτείας, να αποσιωπήσουν, να περιθωριοποιήσουν και να τιμωρήσουν τους γιατρούς. Ο εμβολιασμός είναι αναφαίρετο δικαίωμα οποιουδήποτε. Είτε θέλει να εμβολιαστεί είτε όχι, είναι μια άλλη συζήτηση. Είναι πολύ δύσκολο να πείσουμε τους αντιεμβολιαστές. Αλλά ειδικά οι γιατροί οι οποίοι εκπέμπουν ένα μήνυμα παραπληροφόρησης -και είναι ξεκάθαρο- δεν είναι θέμα ιατρικής άποψης, υπάρχουν όργανα. Ο καθένας δε μπορεί να ασκεί την ιατρική όπως θέλει. Αυτά είναι στα πλαίσια κάποιου ο οποίος είναι τσαρλατάνος και είναι υποχρέωση των συντεταγμένων οργάνων να εφαρμόσουν τη νομοθεσία».  Φωτογραφίες αρχείου: Intime.  "
newsit.gr,https://www.newsit.gr/ellada/koronoios-30-iouliou-anoigoun-ta-rantevou-emvoliasmou-gia-paidia-ano-ton-12-eton/3332822/,Κοσμος,Κορονοϊός: 30 Ιουλίου ανοίγουν τα ραντεβού εμβολιασμού για παιδιά άνω των 12 ετών,2021-07-26T18:02:00+03:00,,"NewsIT Ελλαδα Κορονοιος: 30 Ιουλιου ανοιγουν τα ραντεβου εμβολιασμου για παιδια ανω των 12 ετων Όπως κάθε Δευτέρα έτσι και σήμερα, 26.07.2021, οι αρμόδιες Αρχές πραγματοποίησαν την καθιερωμένη ενημέρωση για τον κορονοϊό και το εμβολιαστικό πρόγραμμα. Όλα αυτά την ώρα που ο κορονοϊός εξακολουθεί να μεταδίδεται στην κοινότητα και να προκαλεί προβληματισμό, καθώς για το τελευταίο 24ωρο ο ΕΟΔΥ ανακοίνωσε 2.070 νέα κρούσματα, με τα 671 εξ αυτών να καταγράφονται στην Αττική (σ.σ. δείτε εδώ αναλυτικά την γεωγραφική κατανομή των νέων κρουσμάτων).  Εν τω μεταξύ λίγες ώρες νωρίτερα, ο υπουργός Υγείας, Βασίλης Κικίλιας, είχε αποκαλύψει πως μέσα στον Αύγουστο αναμένεται να ανοίξει η πλατφόρμα για τα ραντεβού εμβολιασμού στις ηλικίες 12 έως 15 ετών. Κάτι που τελικά έρχεται… νωρίτερα όπως αποκάλυψε ο Μάριος Θεμιστοκλέους στην ενημέρωση. Ας τα πάρουμε όμως από την αρχή. Τον λόγο πήρε η πρόεδρος της Εθνικής Επιτροπής Εμβολιασμών, Μαρία Θεοδωρίδου, η οποία τόνισε ξεκινώντας πως το φετινό καλοκαίρι δεν θα είναι ανέμελο, καθώς χρειάζεται ιδιαίτερη προσοχή.  Μίλησε για την μετάλλαξη Δέλτα που επελαύνει, αλλά και για τους συμπολίτες μας που ακόμη παραμένουν ανεμβολίαστοι και κινδυνεύουν, ενώ ιδιαίτερη μνεία έκανε και σε ό, τι αφορά τον εμβολιασμό και τα παιδιά. Η ίδια μίλησε για ραγδαία αύξηση των νέων κρουσμάτων σε παιδιά και εφήβους, σημειώνοντας πως αποτελούν πηγή διασποράς και πως αυτοί που κινδυνεύουν είναι τα άτομα στο περιβάλλον τους που είναι ευάλωτα: Είτε οι ανεμβολίαστοι, είτε οι έχοντες νοσήματα. «Τα παιδιά με υποκείμενα νοσήματα έχουν αυξημένο κίνδυνο δυσμενών επιπτώσεων από τον Covid», επεσήμανε επίσης, ενώ συμπλήρωσε πως «οι συνεχείς μολύνσεις των παιδιών θα οδηγήσουν σε νέες μεταλλάξεις και σε μείωση της αποτελεσματικότητας των εμβολίων». Click4more: «Τσαρλατάνοι»! Οργισμένη αντίδραση με σκληρά λόγια από Θεοδωρίδου και Θεμιστοκλέους για αντιεμβολιαστές και γιατρούς Στην συνέχεια, μίλησε για τα εμβόλια της Pfizer και της Moderna που έχουν εγκριθεί για τον εμβολιαμσό των παιδιών, τονίζοντας ότι είναι αποτελεσματικά και ασφαλή. Είπε ότι οι ανεπιθύμητη ενέργεια περικαρδίτιδας, μυοκαρδότιδας στα παιδιά είναι σπάνια- στην Αμερική έχουμε 18 περιπτώσεις σε 1 εκατ. εμβολιασθέντων. Και ακολούθως αναφέρθηκε στα… δικά μας. Τόνισε, λοιπόν, πως «η Εθνική Επιτροπή Εμβολιασμών γνωμοδοτεί θετικά για τον εμβολιασμό όλων των παιδιών 12 ως 15 ετών με στόχο την προστασία της υγείας των ίδιων των παιδιών, την διατήρηση της διά ζώσης εκπαιδευτικής διαδικασίας, αλλά και την προστασία των ευάλωτων ατόμων στο οικογενειακό περιβάλλον». «Ο εμβολιασμός είναι εθελοντικός και είναι απαραίτητη η συγκατάθεση των γονέων», συμπλήρωσε.  Στην συνέχεια, τον λόγο πήρε ο γενικός γραμματέας Πρωτοβάθμιας Φροντίδας Μάριος Θεμιστοκλέους, ο οποίος ενημέρωσε πως σήμερα έχουν γίνει μέχρι στιγμής 62.000 εμβολιασμοί και η μέρα θα κλείσει κοντά στους 75.000 εμβολιασμούς. Συνολικά, από την πρώτη μέρα, έχουν γίνει πάνω από 10.200.000 εμβολιασμοί. 5.600.000 συμπολίτες μας έχουν κάνει έστω μία δόση του εμβολίου, αριθμός που αντιστοιχεί στο 63% επί του ενήλικου πληθυσμού. 4.915.000 συμπολίτες μας έχουν ολοκληρώσει τον εμβολιασμό τους, αριθμός που αντιστοιχεί στο 55% επί του ενήλικου πληθυσμού. Ακολούθως, ανακοίνωσε πως την Παρασκευή, 30 Ιουλίου ανοίγει η πλατφόρμα για τα ραντεβού εμβολιασμού στην ηλικιακή ομάδα 12 έως 15 ετών, ενώ σημείωσε πως τα παιδιά θα πρέπει να προσέρχονται στα εμβολιαστικά κέντρα με τους γονείς τους.  Περισσότερα σε λίγο…  "
newsit.gr,https://www.newsit.gr/ellada/emvoliasmos-ellada-taktiki-karotou-kai-emvoliou-sti-xora-leei-o-germanikos-typos/3332752/,Κοσμος,Εμβολιασμός Ελλάδα: Τακτική καρότου και… εμβολίου στη χώρα λέει ο γερμανικός τύπος,2021-07-26T15:26:23+03:00,,"NewsIT Ελλαδα Εμβολιασμος Ελλαδα: Τακτικη καροτου και… εμβολιου στη χωρα λεει ο γερμανικος τυπος Στον υποχρεωτικό εμβολιασμό στην Ελλάδα αλλά και στις διαδηλώσεις των αντιεμβολιαστών αναφέρεται ο γερμανικός τύπος. «Όπως η Γαλλία και η Ιταλία, έτσι και η Ελλάδα υιοθετεί επίσης τον μερικό υποχρεωτικό εμβολιασμό. Σχεδόν το ένα τρίτο των Ελλήνων όμως δεν θέλουν να εμβολιαστούν, τα κίνητρα δεν έχουν λειτουργήσει» αναφέρει σε εκτενές ρεπορτάζ της η Frankfurter Allgemeine Zeitung με τίτλο «Με καρότο και εμβόλιο». Το ρεπορτάζ υπενθυμίζει ότι «ο πρωθυπουργός Κυριάκος Μητσοτάκης είχε μιλήσει για το θέμα ήδη από τις αρχές Απριλίου» προειδοποιώντας τότε τους εργαζομένους στον τομέα της υγείας για ενδεχόμενη επιβολή υποχρεωτικού εμβολιασμού από το φθινόπωρο. «Όμως αυτό συνέβη νωρίτερα» παρατηρεί η εφημερίδα, αναφερόμενη στις σχετικές αλλαγές που ενέκρινε την περασμένη εβδομάδα το ελληνικό κοινοβούλιο.  Όπως σημειώνει το ρεπορτάζ: «η υπουργική κίνηση να επιτραπεί στον ιδιωτικό τομέα η απόλυση υπαλλήλων που δεν επιθυμούν να εμβολιαστούν δεν πέτυχε, αλλά η αύξηση της πίεσης για εμβολιασμό είναι αδιαμφισβήτητη. Πρόκειται επίσης για μια αντίδραση στο γεγονός ότι τα κυβερνητικά κίνητρα υπέρ του εμβολιασμού δεν λειτουργούν». Το ρεπορτάζ παρουσιάζει εκτενώς την παροχή κινήτρων από την ελληνική κυβέρνηση για την προώθηση του εμβολιασμού, ενώ σε άλλο σημείο παρατηρεί: «Και στην Ελλάδα η προσφορά εμβολίων υπερβαίνει τη ζήτηση. Ενώ τον Ιούνιο καθημερινά χορηγούνταν πάνω από 100.000 δόσεις εμβολίων, σήμερα είναι περίπου 70.000 με πτωτική τάση. Περίπου τρία εκατομμύρια άνθρωποι, σχεδόν το ένα τρίτο του ενήλικου πληθυσμού της Ελλάδας, δεν έχουν εμβολιαστεί και φαίνεται ότι επιθυμούν να παραμείνουν έτσι».  Σύμφωνα με την FAZ: «Δεδομένου ότι τα κίνητρα δεν έγιναν αποδεκτά όπως ήλπιζε, η κυβέρνηση Μητσότακη χρησιμοποιεί όλο και περισσότερο τώρα την τακτική του ‘μαστιγίου-εμβολίου’. Για παράδειγμα, σε δεκάδες πυροσβέστες μονάδας ελέγχου καταστροφών επιβλήθηκαν κυρώσεις μετά από άρνησή τους να εμβολιαστούν. Επίσης οι έλεγχοι αυστηροποιούνται». Στις αναταραχές που προκλήθηκαν στις διαδηλώσεις αντιεμβολιαστών το περασμένο Σαββατοκύριακο , μεταξύ άλλων χωρών και στην Ελλάδα, αναφέρεται η ιστοσελίδα του πρώτου προγράμματος της γερμανικής τηλεόρασης tagesshau.de. Όπως παρατηρεί: «Για την ώρα στην Ελλάδα και την Κύπρο διοργανώνονται διαρκώς διαδηλώσεις κατά των εκστρατειών εμβολιασμού για τον κορωνοϊό, κάποιες εκ των οποίων καταλήγουν στη βία. Οι περισσότεροι από τους ανθρώπους που αντιτίθενται στον εμβολιασμό είναι θρησκόληπτοι και ακροδεξιοί. Βγαίνουν στους δρόμους από τότε που η (ελληνική) κυβέρνηση αύξησε την πίεση προς του μη εμβολιασμένους πολίτες ενόψει νέας αύξησης του αριθμού των κρουσμάτων». Η ιστοσελίδα ωστόσο σημειώνει ότι «Και στην Ελλάδα, πάνω από το ήμισυ του πληθυσμού έχει εμβολιαστεί κατά του κορονοϊού».  "
newsit.gr,https://www.newsit.gr/kosmos/gallia-epeisodia-me-antiemvoliastes-sto-parisi-diadiloseis-kai-se-alles-poleis/3331965/,Κοσμος,Γαλλία: Επεισόδια με αντιεμβολιαστές στο Παρίσι – Διαδηλώσεις και σε άλλες πόλεις,2021-07-24T19:48:41+03:00,,"NewsIT Κοσμος Γαλλια: Επεισοδια με αντιεμβολιαστες στο Παρισι – Διαδηλωσεις και σε αλλες πολεις Διαδηλωτές κατά του εμβολιασμού και κατά των μέτρων για τον κορονοϊό συγκρούστηκαν με την αστυνομία στο κέντρο του Παρισιού. Οι αρχές, σύμφωνα με γαλλικά ΜΜΕ, έκαναν χρήση δακρυγόνων κατά την διάρκεια των επεισοδίων.  Ισχυρές δυνάμεις της γαλλικής αστυνομίας έχουν αναπτυχθεί, ενώ οι υπηρεσίες κρατικής ασφάλειας προειδοποιούν για «φαινόμενο Κίτρινων Γιλέκων» και ριζοσπαστικοποίηση των διαδηλώσεων, στον απόηχο του χάους και των λεηλασιών από τις διαμαρτυρίες το περασμένο Σαββατοκύριακο. Ενδεικτικές ήταν οι συγκρούσεις των δυνάμεων ασφαλείας με πυροσβέστες που αντιτάσσονται στον υποχρεωτικό εμβολιασμό κατά του κορονοϊού.   Εκτός του Παρισιού, διαδηλώσεις κατά του εμβολιασμού και κατά των μέτρων για τον κορονοϊό αναμένονται και σε άλλες πόλεις της χώρας όπως στη Μασσαλία, το Μονπελιέ, τη Νάντη και την Τουλούζη, καθώς το γαλλικό κοινοβούλιο αναμένεται να ψηφίσει αυτό το Σαββατοκύριακο το κυβερνητικό νομοσχέδιο, που προβλέπει την εγκαθίδρυση ενός υγειονομικού πιστοποιητικού και τον υποχρεωτικό εμβολιασμό των υγειονομικών.  La manifestation des #GiletsJaunes contre le #PassSanitaire se tend à #Paris. Des manifestants tentent de forcer un cordon de la gendarmerie mobile.#manifestation #manifs24juillet #AntiPassSanitaire pic.twitter.com/xkktfqn5JK     "
newsit.gr,https://www.newsit.gr/politikh/me-arthro-tou-syntagmatos-apanta-o-mitsotakis-stous-antiemvoliastes/3331117/,Κοσμος,Με άρθρο του Συντάγματος απαντά ο Μητσοτάκης στους αντιεμβολιαστές,2021-07-23T11:20:46+03:00,,"NewsIT Πολιτικη Με αρθρο του Συνταγματος απαντα ο Μητσοτακης στους αντιεμβολιαστες Με το άρθρο 25, παράγραφο 4 του Συντάγματος απάντησε ο πρωθυπουργός Κυριάκος Μητσοτάκης, στον διάλογο που είχε μπροστά στις κάμερες με την Πρόεδρο της Δημοκρατίας, Κατερίνα Σακελλαροπούλου στους αντιεμβολιαστές οι οποίοι πολλές φορές επικαλούνται τον Καταστατικό Χάρτη της χώρας.  Με αφορμή λοιπόν τον αυριανό εορτασμό της Αποκατάστασης της Δημοκρατίας στην χώρα μας ο πρωθυπουργός είπε: «Θα ήθελα να θυμηθώ το άρθρο 25 παράγραφος 4 του Συντάγματος».  «Tο Kράτος δικαιούται να αξιώνει από όλους τους πολίτες την εκπλήρωση του χρέους της κοινωνικής και εθνικής αλληλεγγύης», είπε ο Κυριάκος Μητσοτάκης.  Ο πρωθυπουργός είπε ακόμα ότι χθες ξεπεράσαμε το φράγμα των 10 εκατομμυρίων εμβολιασμών και τόνισε ότι «είναι απολύτως βέβαιο ότι η μετάλλαξη Δέλτα μας αναγκάζει να εντείνουμε και άλλο τις προσπάθειές μας να εμβολιαστούν οι συμπολίτες μας».  Ο Κυριάκος Μητσοτάκης πρόσθεσε ακόμα ότι «δεν μπορεί να περιορίζεται η προσπάθεια μόνο στο κεντρικό μήνυμα  που εκπέμπεται από κυβέρνηση και ειδικούς» και κάλεσε την τοπική αυτοδιοίκηση να συμβάλλει στην προσπάθεια αυτή έτσι ώστε να πειστούν να εμβολιαστούν και οι πιο καχύποπτοι.  Αναφέρθηκε επίσης στις εξαγγελίες που έγιναν σήμερα από τον υπουργό Υγείας Βασίλη Κικίλια για τα οικονομικά κίνητρα που δόθηκαν σε γιατρούς και φαρμακοποιούς. Για το θέμα της υποχρεωτικότητας των εμβολιασμών ο πρωθυπουργός έκανε αναφορά στην τροπολογία που ψηφίστηκε στην Βουλή το βράδυ της Πέμπτης και χαρακτήρισε την διάταξη επιβεβλημένη και μάλιστα είπε ότι είναι το τελευταίο στάδιο και η τελευταία δυνατότητα που έχουμε στην διάθεσή μας. Ο Κυριάκος Μητσοτάκης μάλιστα κάλεσε όλους τους υγειονομικούς να εμβολιαστούν έτσι ώστε να μην χρειαστεί να εφαρμοστούν αυτές οι διατάξεις. Τέλος, ο πρωθυπουργός έκανε αναφορά στα τρία χρόνια από την τραγωδία στο Μάτι. «Θα ήθελα», είπε, «να θυμηθούμε κυρία Πρόεδρε τα θύματα της ανείπωτης τραγωδίας στο Μάτι. Θρηνήσαμε πάνω από 100 νεκρούς. Μια τραγωδία που στιγμάτισε την χώρα και θεωρώ ότι ως ελάχιστη ένδειξη υποχρέωσης στους συμπολίτες μας που έχασαν την ζωή τους να κάνουμε ό,τι είναι δυνατόν το Μάτι να πολεοδομηθεί σωστά και από έναν άναρχο οικισμό να γίνει μια σωστά πολεοδομημένη πόλη». Παίρνοντας τον λόγο η Πρόεδρος της Δημοκρατίας, Κατερίνα Σακελλαροπούλου, είπε: «Κύριε Πρόεδρε, η τεράστια προσπάθεια στη χώρα μας αλλά και σε όλο τον πλανήτη για την αντιμετώπιση της πανδημίας συνεχίζεται. Δυστυχώς, ακόμη δεν έχουμε καταφέρει να την ελέγξουμε απολύτως. Χάρη στην επιστήμη, εδώ και αρκετούς μήνες έχουμε στη διάθεσή μας το εμβόλιο, και χάρη στο εμβολιαστικό πρόγραμμα εκατομμύρια συμπολιτών μας, όπως αναφέρατε ήδη, έχουν εμβολιαστεί. Δυστυχώς η μετάλλαξη Δέλτα είναι εξαιρετικά μεταδοτική και φαίνεται ότι κυριαρχεί αυτή την περίοδο. Και όπως είναι και περίοδος των διακοπών, που έχουμε όλοι την ανθρώπινη τάση να χαλαρώνουμε, είναι σημαντικό να συνεχίσουμε να είμαστε πολύ προσεκτικοί, ώστε να μπορέσουμε να γυρίσουμε ασφαλείς. Η επιστήμη έχει καταλήξει ότι η μόνη λύση για να απαλλαγούμε από τον εφιάλτη της πανδημίας, η μόνη ασφαλής λύση, είναι ο εμβολιασμός. Και είναι χαρακτηριστικό ότι το μεγαλύτερο ποσοστό όσων νοσηλεύονται αυτή τη στιγμή είναι ανεμβολίαστοι, και ανάμεσά τους πολλοί νέοι. Πρέπει λοιπόν η προσπάθεια εμβολιασμού να επιταθεί, να επιδείξουμε όλοι το υψηλότερο δυνατό αίσθημα ευθύνης. Όταν πρόκειται για ένα ζήτημα αποκλειστικά επιστημονικό, όπως το θέμα του εμβολιασμού, η υιοθέτηση απόψεων που στηρίζονται σε αντιεπιστημονικές εκτιμήσεις και θεωρίες δεν θέτει μόνο σε κίνδυνο τη ζωή όσων τις ασπάζονται, αλλά και όλων ημών των υπολοίπων. Για αυτό, θέλω να τονίσω για άλλη μια φορά ότι το Σύνταγμα δεν αναγνωρίζει σε κανένα το δικαίωμα, στα πλαίσιο της δικής του ελευθερίας, να θέτει σε κίνδυνο τη ζωή και την υγεία των συνανθρώπων του. Γιατί τα δικαιώματα που μας αναγνωρίζει το Σύνταγμα δεν τα αναγνωρίζει μόνο επειδή είμαστε ατομικά φορείς της ανθρώπινης αξίας, το οποίο φυσικά ισχύει ,αλλά μας τα αναγνωρίζει και γιατί είμαστε μέρος του κοινωνικού συνόλου. Και ως μέρος του κοινωνικού συνόλου, ακριβώς επειδή έχουμε την υποχρέωση αλληλεγγύης, να φροντίζουμε δηλαδή τη δημόσια υγεία αλλά και τη ζωή των συνανθρώπων μας, είμαστε υποχρεωμένοι να δεχόμαστε και περιορισμούς στα δικά μας δικαιώματα. Ο ιός κτυπά το κοινωνικό σύνολο συλλογικά. Και η κοινωνία συλλογικά οφείλει να αμυνθεί απέναντί του. Ο καθένας από εμάς, με τη στάση του, θα αποτελέσει υπόδειγμα συμπεριφοράς πάνω στο οποίο θα χτίσουμε την κοινωνική αλληλεγγύη. Εδώ θα ήθελα να απευθύνω μια έκκληση σε όσους ακόμη διστάζουν να εμβολιαστούν: αν δεν τους πείθει ο λόγος των επιστημόνων, αν δεν τους πείθουμε όλοι εμείς που τους προτρέπουμε να εμβολιαστούν, ας ακούσουν όσους νόσησαν, όσους έχασαν δικούς τους ανθρώπους, και ας το ξανασκεφτούν, γιατί πραγματικά έχουμε όλοι ευθύνη απέναντι στο κοινωνικό σύνολο. Στο θέμα που αφορά στην τραγωδία στο Μάτι που αναφέρεστε, πράγματι κανείς μας δεν μπορεί να ξεχάσει την οδύνη για τις ανθρώπινες ζωές που χάθηκαν, καθώς και την αξιοπρέπεια και την υπομονή που έχουν επιδείξει οι άνθρωποι που επέζησαν. Τώρα είμαστε στα τρία χρόνια μετά και είναι πολύ σημαντικό να γίνει η ρύθμιση που θα τακτοποιήσει τον οικισμό, ώστε να μπορέσουν οι άνθρωποι να αποκατασταθούν, να ξαναβρούν την κανονική τους ζωή. Και βέβαια η δικαστική διερεύνηση, όπου χρειάζεται, πρέπει να προχωρήσει σε βάθος, αξιόπιστα και όσο γίνεται με μεγαλύτερη ταχύτητα. Είναι μια ευκαιρία, και μακάρι αυτό να το πετύχουμε. Βλέπουμε ότι με την κλιματική αλλαγή καμιά πια χώρα δεν είναι στο απυρόβλητο, συμβαίνουν συνεχώς απρόβλεπτες φυσικές καταστροφές, και είναι πολύ σημαντικό να οργανωθεί με αυτή την ευκαιρία η Πολιτική Προστασία της χώρας. Θα πούμε και κάποια πράγματα αύριο για τη μεγάλη και σημαντική για τη χώρα επέτειο, γιατί η επέτειος για τη Δημοκρατία δεν είναι μόνο για να βλέπουμε προς το παρελθόν και στα όσα κατακτήσαμε, αλλά να προσβλέπουμε και στο μέλλον».  "
newsit.gr,https://www.newsit.gr/ellada/koronoios-se-apognosi-oi-giatroi-me-tous-antiemvoliastes-kalpazei-i-metallaksi-delta/3330894/,Κοσμος,Κορονοϊός: Σε απόγνωση οι γιατροί με τους αντιεμβολιαστές – «Καλπάζει» η μετάλλαξη Δέλτα,2021-07-22T23:22:50+03:00,,"NewsIT Ελλαδα Κορονοιος: Σε απογνωση οι γιατροι με τους αντιεμβολιαστες – «Καλπαζει» η μεταλλαξη Δελτα Τα χέρια «ψηλά» σηκώνουν οι γιατροί της πρώτης γραμμής στα νοσοκομεία με τις εικόνες των συγκεντρώσεων αντιεμβολιαστών, την ώρα που οι νοσηλείες στα νοσοκομεία αυξάνονται. Οι άνθρωποι που σχεδόν επί δύο χρόνια δίνουν μάχη για να σώσουν ζωές, βλέπουν τις μονάδες κορονοϊού να γεμίζουν σταδιακά, κυρίως από ανεμβολίαστους, που πλέον στο κατώφλι ακόμη και του θανάτου μετανιώνουν για όσα επικίνδυνα πρέσβευαν.  Οι εισαγωγές στα νοσοκομεία της χώρας έχουν αυξηθεί κατακόρυφα, ενώ οι κλινικές Covid που είχαν κλείσει τον Ιούνιο ανοίγουν ξανά. «Ο καθένας με τα μυαλά του που λένε. Υπάρχουν και άνθρωποι που ό,τι και να τους πει δεν καταλαβαίνουν», σημειώνει η Μερόπη Μανταίου, διευθύντρια 10ης κλινικής πνευμονολογίας νοσοκομείου Σωτηρία.  Όλα αυτά την ώρα που ο ΕΟΔΥ ανακοίνωσε 2.604 νέα κρούσματα τις τελευταίες 24 ώρες, με τα 1.066 εξ αυτών να εντοπίζονται στην Αττική (σ.σ. δείτε εδώ αναλυτικά την γεωγραφική κατανομή των νέων μολύνσεων). Εν τω μεταξύ, η Βάνα Παπαευαγγέλου έκρουσε τον κώδωνα του κινδύνου στην καθιερωμένη ενημέρωσης της Πέμπτης, 22.07.2021 (σ.σ. κατά την οποία ο Νίκος Χαρδαλιάς αναφέρθηκε στα μέτρα της Μυκόνου και στις αλλαγές με τα τεστ κορονοϊού για τους ανεμβολίαστους εργαζομένους) λέγοντας πως οι νέοι πλέον επιστρέφοντας από τις διακοπές μεταδίδουν τον ιό στους μεγαλύτερους, κάνοντας ειδική μνεία στους ανθρώπους 40 έως 60 ετών που είναι ακόμη ανεμβολίαστοι. Η μεγάλη μεταδοτικότητα της μετάλλαξης Δέλτα άλλα και το γεγονός ότι αυτοί οι άνθρωποι που συγκεντρώνονται στις πλατείες δεν είναι εμβολιασμένοι, μπορεί να δημιουργήσει ένα εκρηκτικό μείγμα. «Αυτό που είχαμε συνηθίσει να λέμε για τους ανοιχτούς χώρους τώρα πια δεν υφίσταται. Οι συγκεντρώσεις αυτές οδηγούν, και χωρίς μάσκες, σε μεγαλύτερες συρροές κρουσμάτων», επισημαίνει η Θεοδώρα Ψαλτοπούλου, καθηγήτρια επιδημιολογίας και προληπτικής ιατρικής ΕΚΠΑ. Click4more: Υποχρεωτικός εμβολιασμός: Στα χέρια του Βασίλη Κικίλια η επέκταση και σε άλλους κλάδους – Όλα όσα προβλέπει η τροπολογία Στο ερώτημα πώς μπορεί η επιστήμη να πείσει αυτούς τους ανθρώπους για την αξία του εμβολιασμού, ο Γιάννης Καλομενίδης, πνευμονολόγος στον Ευαγγελισμό, δεν έχει απάντηση. «Το κομμάτι αυτό δυστυχώς είναι και το πιο δύσκολο», λέει. Με δεδομένη την επιμονή των αρνητών στις απίστευτες ιστορίες συνωμοσιολογίας, θεωρείται πλέον πιθανό οι όποιες προσπάθειες γίνονται από το κράτος αλλά και τον κάθε πολίτη ξεχωριστά να μην αρκούν για να χτιστεί έγκαιρα το τείχος ανοσίας που θα ανακόψει την επέλαση του ιού.  Την πίεση των αυξημένων κρουσμάτων κορονοϊού έχει αρχίσει να δέχεται το σύστημα υγείας. Την τελευταία εβδομάδα ο αριθμός των εισαγωγών πενταπλασιάστηκε, με τα νοσοκομεία στήνουν και πάλι τις κλινικές Covid. Σοκάρει η ταχύτητα με την οποία εξαπλώνεται το ινδικό στέλεχος στη χώρα, καθώς τις τελευταίες δέκα μέρες καταγράφηκαν περισσότερα από 17.000 κρούσματα, με την μετάλλαξη Δέλτα να κυριαρχεί. «Καταρχάς να ξέρουμε ότι πλέον είναι η κυρίαρχη στα καινούργια κρούσματα στη χώρα μας, είχαμε ανακοινώσει περίπου το 60% των καινούργιων στελεχών, ανεβαίνει γοργά, θα φτάσει γρήγορα το 70%», σημειώνει ο πρόεδρος του ΕΟΔΥ, Παναγιώτης Αρκουμανέας, τονίζοντας: «έχουμε πλέον μια πανδημία ανεμβολίαστων, όσοι δεν έχουν εμβολιαστεί κινδυνεύουν». Xθες, από τις 30 εισαγωγές στο νοσοκομείο Σωτηρία, οι 14 αφορούσαν σε νέους ηλικίας 20 έως 30 ετών που δεν είχαν εμβολιαστεί, ενώ πάνω από το 90% όσων νοσηλεύονται στις μονάδες εντατικής θεραπείας σε όλη τη χώρα δεν έχουν κάνει εμβόλιο. Μέσα σε μία βδομάδα οι εισαγωγές ασθενών με κορονοϊό πανελλαδικά σε νοσοκομεία πενταπλασιάστηκαν. Χθες Τετάρτη, έγιναν περίπου 200 εισαγωγές ασθενών όταν την προηγούμενη εβδομάδα ήταν 40. Οι γιατροί κρούουν τον κώδωνα του κινδύνου, καθώς οι εισαγωγές αυξάνονται καθημερινά, με αποτέλεσμα να γεμίζουν και πάλι οι κλινικές κορονοϊού. Click4more: Κορονοϊός: Ποιοι θα κάνουν πρώτοι την τρίτη δόση του εμβολίου – Οι απαντήσεις της Βάνας Παπαευαγγέλου Στα μεγάλα νοσοκομεία της χώρας οι εφημερίες αρχίζουν να γίνονται όλο και πιο δύσκολες. Χαρακτηριστικό παράδειγμα το Αττικόν. Πλέον, νοσηλεύονται 43 ασθενείς, ενώ πριν από 15 ημέρες μόλις 8 άτομα νοσηλευόταν στην κλινική Covid. Ο εμβολιασμός των πολιτών μέχρι τα τέλη Αυγούστου είναι περισσότερο από ποτέ επιτακτικός για να μην οδηγηθεί η χώρα σε νέες περιπέτειες.    Mega.  "
newsit.gr,https://www.newsit.gr/politikh/ypoxreotikos-emvoliasmos-anevikan-oi-tonoi-sti-vouli-stis-topothetiseis-ton-kommaton/3330869/,Κοσμος,Υποχρεωτικός εμβολιασμός: Ανέβηκαν οι τόνοι στη Βουλή στις τοποθετήσεις των κομμάτων,2021-07-22T22:00:03+03:00,,"NewsIT Πολιτικη Υποχρεωτικος εμβολιασμος: Ανεβηκαν οι τονοι στη Βουλη στις τοποθετησεις των κομματων Έντονες αντιπαραθέσεις στη Βουλή έφερε η τροπολογία του υπουργείου Υγείας για την υποχρεωτικότητα των εμβολιασμών. Η ΝΔ και το ΚΙΝΑΛ τάχθηκαν υπέρ, ωστόσο, υπήρξαν και αντιδράσεις όπως φάνηκε από τις τοποθετήσεις ορισμένων των βουλευτών.  Ο βουλευτής της ΝΔ, Σπύρος Πνευματικός, υποστηρίζοντας την τροπολογία, ανέφερε ότι «στο υγειονομικό προσωπικό υπάρχουν περίπου 25.000 με 30.000 ανεμβολίαστοι, όταν σε άλλες χώρες έχουν εμβολιαστεί σχεδόν στο σύνολό τους» Υπογράμμισε ότι «ο ευάλωτος πληθυσμός είναι το θήραμα του ιού και όπου υπάρχει ανεμβολίαστος πληθυσμός, ο ιός θα συνεχίσει να βρίσκει το έδαφος να επεκτείνεται μέσω των μεταλλάξεων, να αυξάνει την επικινδυνότητα και τη μεταδοτικότητά του, με ό,τι αυτό συνεπάγεται για την κοινωνία μας». Η μόνη αποτελεσματική και ασφαλής λύση, είπε, «στην παρούσα φάση είναι τα εμβόλια» Οι ανεμβολίαστοι γιατροί και υγειονομικό προσωπικό που έρχονται καθημερινά σε επαφή με τους ασθενείς και ευπαθείς ομάδες, έρχονται είπε «αντιμέτωποι με αυτό που έχουν ταχθεί» και αποσαφήνισε πως «η πρόθεση της κυβέρνησης δεν είναι να στοχοποιήσει τους εργαζόμενους και τους υγειονομικούς, ούτε φυσικά να τιμωρήσει κανέναν, αλλά να λάβει τα αναγκαία μέτρα για την προστασία της κοινωνίας. Είναι εκ των ων ουκ άνευ, πιστεύω, το σύνολο του προσωπικού να είναι εμβολιασμένο». Ο βουλευτής της ΝΔ, Παναγής Καππάτος, ανέφερε πως η τροπολογία αυτή «δεν προέκυψε αυθαίρετα και δεν σχεδιάστηκε σε κάποιο κλειστό γραφείο της κυβερνητικής γραφειοκρατίας» επισημαίνοντας ότι και «η Εθνική Επιτροπή Βιοηθικής και Τεχνοηθικής όπου συμμετέχουν εγνωσμένου κύρους επιστήμονες και ερευνητές, συστήνει μία σειρά προτάσεων που αφορούν στην υποχρεωτικότητα του εμβολιασμού σε ορισμένες επαγγελματικές ομάδες στον χώρο της Υγείας»  Ο βουλευτής της ΝΔ, Γιάννης Λοβέρδος, χαρακτήρισε «λάθος» τη στάση του ΣΥΡΙΖΑ στην τροπολογία, λέγοντας πως αυτή του την θέση θα την βρεί μπροστά του, όπως βρήκε και την στάση που είχε το 2015 με το «σκίζω μνημόνια», «καταργώ μνημόνια με έναν νόμο ή με ένα άρθρο», «φέρνω δημοψηφίσματα», μια πολιτική συμπεριφορά που «ενθάρρυναν και εμβάθυναν το αντιορθολογιστικό κίνημα στην Ελλάδα». Σταματήστε είπε να βρίσκετε αρνητικό ό,τι κάνει η Κυβέρνηση. Δεν έχετε βάλει ούτε μια στιγμή πλάτη στην αντιμετώπιση της πανδημίας. Μόνο να κατηγορείτε ξέρετε» είπε και πρόσθεσε: «Εάν δεν προχωρήσουν οι εμβολιασμοί θα έχουμε χιλιάδες νεκρούς και γεμάτες τις ΜΕΘ. Λυπάμαι πάρα πολύ για τη στάση σας. Εγώ θα περίμενα σήμερα ως μια γροθιά η Ελληνική Βουλή να υποστηρίξει την τροπολογία που έφερε η κυβέρνηση. Αυτό θα ήταν το εθνικά υπεύθυνο. Το κοινωνικά και το ανθρώπινα υπεύθυνο. Χωρίς τους εμβολιασμούς η χώρα, όπως και ολόκληρος ο κόσμος, κινδυνεύει» και αναρωτήθηκε «Ο Μακρόν είναι φασίστας που επιβάλλει υποχρεωτικούς εμβολιασμούς;». Ο βουλευτής της ΝΔ Μπάμπης Παπαδημητρίου, σχολιάζοντας την στάση του ΣΥΡΙΖΑ, ανέφερε ότι «ή είσαι μέσα στη Βουλή και τοποθετείσαι με σαφήνεια στο θέμα του εμβολιασμού, όπως κάνει το ΚΙΝΑΛ-ΠΑΣΟΚ, ή αλλιώς κάνεις παρέα στους ανθρώπους, οι οποίοι με τον δικό τους τρόπο εκφράζουν αυτή την αντιεπιστημονική, αντιπροοδευτική και αντιδραστική αντίληψη, την οποία βλέπουμε στην Πλατεία Συντάγματος». Μεταξύ άλλων δε, είπε στους βουλευτές της αξιωματικής αντιπολίτευσης ότι «τα πράγματα είναι απλά: Ή θα προχωρήσουμε μαζί σε πράγματα που αφορούν τη διαχείριση του κράτους και τελικώς της κοινωνίας, ή θα κρατήσουμε επιφυλάξεις [..] Δεν μιλάμε για τις συνειδήσεις των ανθρώπων. Μιλάμε, όμως, για το πώς θα δουλέψουμε και θα ζήσουμε μαζί. Αυτό είναι εντελώς διαφορετικό πράγμα από το να υποχρεώσουμε κάποιον σε ζητήματα συνείδησης. Του λέμε, όμως, ότι αν θες να δουλέψεις και αν θες να δουλέψουμε μαζί, αν θες να κάνουμε μαζί πράγματα όπως οι κοινωνίες κάνουν, τότε υπάρχουν ορισμένες προϋποθέσεις. Και η προϋπόθεση είναι βεβαίως ο εμβολιασμός. Ο ίδιος προέβλεψε «ότι μέχρι τον Σεπτέμβριο θα έχουν μείνει ελάχιστοι – αν έχουν μείνει – που θα είναι ανεμβολίαστοι και έχουν πρόβλημα με τις διατάξεις της τροπολογίας». Η τομεάρχης Εργασίας του ΣΥΡΙΖΑ Μαριλίζα Ξενογιανακοπούλου, μιλώντας για την τροπολογία ανέφερε ότι ο υπουργός Υγείας θα έπρεπε να είχε επιλέξει τις προηγούμενες μέρες να ζητήσει να συγκληθεί η αρμόδια επιτροπή της Βουλής, για να γινόταν ένας ουσιαστικός, πολιτικός διάλογος και να είχαν κληθεί οι αντίστοιχοι επιστημονικοί και κοινωνικοί φορείς. Όλοι είπε «συμφωνούμε ότι το εμβόλιο είναι το μεγάλο και δημόσιο αγαθό και όπλο για να μπορέσουμε να αντιμετωπίσουμε αυτή τη πανδημία». Παρατήρησε ότι «είναι σαφές ότι υπάρχει μια πολύ μεγάλη καθυστέρηση όσον αφορά το εμβολιαστικό πρόγραμμα» και θα περίμενε κανείς «κανείς από μια υπεύθυνη δημοκρατική κυβέρνηση να αναλύσει ποια είναι τα αίτια αυτών των καθυστερήσεων, ποια είναι τα προβλήματα και με βάση αυτή την αποτίμηση να κάνει έναν πολιτικό και κοινωνικό διάλογο και να τα αντιμετωπίσει». Αντίθετα εσείς, με αυτή την τροπολογία, έρχεστε κατά την προσφιλή σας μέθοδο να μεταθέτει τις ευθύνες στην κοινωνία, την αντιπολίτευση και στους εργαζόμενους. Έρχεστε να πολώσετε, να διχάσετε, να δημιουργήσετε αντίδραση μέσα από τα μέτρα που φέρνετε με αυταρχισμό. Η τροπολογία, είπε, «έχει σαφώς αντισυνταγματικά χαρακτηριστικά και έρχεται με τιμωρητική διάθεση, η οποία θα αποδειχθεί ατελέσφορη και στον ίδιο τον στόχο της ενίσχυσης των εμβολιασμών». Καταλόγισε στην κυβέρνηση ότι καταστρατηγεί το Εργατικό Δίκαιο, σημειώνοντας ότι «δεν νοείται το δημόσιο ως εργοδότης να θέτει σε αναγκαστική άδεια τους εργαζόμενους και ταυτόχρονα να τους αποστερεί τον μισθό. Είναι αντισυνταγματικό. Δεν μπορεί να καταδικάζει το Δημόσιο τους δημοσίους υπαλλήλους σε βιοποριστικό πρόβλημα. Δεν μπορεί για ένα αδιευκρίνιστο χρονικό διάστημα, που μπορεί να είναι και μήνες, να καταδικάζει χιλιάδες εργαζόμενους και οικογένειες σε πρόβλημα επιβίωσης». Θα μπορούσατε, πρότεινε η βουλευτής, «να πείτε ότι οι δημόσιοι λειτουργοί που δεν είναι εμβολιασμένοι για τον οποιονδήποτε λόγο, μετατίθενται σε άλλες υπηρεσίες και λειτουργίες του Δημοσίου» ενώ για τον ιδιωτικό τομέα, αυτό που κάνετε είναι «καθαρές απολύσεις». Click4more:΅Υποχρεωτικός εμβολιασμός: Εγκρίθηκε η τροπολογία – Έντονοι διαξιφισμοί στην Βουλή «Η αυταρχική διαχείριση της κυβέρνησης ενισχύει αντιεμβολιαστικές απόψεις και θέτει σε κίνδυνο εργασιακά δικαιώματα» ανέφερε ο βουλευτής του ΣΥΡΙΖΑ Θεόφιλος Ξανθόπουλος, τονίζοντας πως «τα μείζονα θέματα απαιτούν μείζονα σοβαρότητα και ουσιαστική συζήτηση, γιατί είναι θέματα πειθούς και έχουν σχέση με την δημόσια υγεία και την αυτοδιάθεση του πολίτη». «Ναι στον στόχο, όχι στο τρόπο» συνέχισε ο κ. Ξανθόπουλος. «Σε ορισμένες κατηγορίες πληθυσμού πρέπει να υπάρχει υποχρεωτικός εμβολιασμός. Η Επιτροπή Βιοηθικής λέει όμως, ότι η Πολιτεία πρέπει να προχωρήσει με κλιμακούμενες πρωτοβουλίες» Οι αστυνομικές λογικές και η αυταρχική διαχείριση είπε, «τροφοδοτούν και ενισχύουν τις αντιεμβολιαστικές απόψεις και την άρνηση. Μια Πολιτεία που νομοθετεί με το ‘πονάει κεφάλι κόβει κεφάλι’ δεν είναι πειστική. Εάν ανοίξετε μια χαραμάδα ενάντια στην εργασία, αυτή θα γίνει χάσμα από τις δυνάμεις που επιθυμούν να την εκμεταλλευτούν». Ο βουλευτής του ΣΥΡΙΖΑ Γιώργος Κατρούγκαλος χαρακτήρισε την τροπολογία «πολιτικά επικίνδυνη, αναποτελεσματική, διχαστική και συνταγματικά προβληματική», καθώς όπως υποστήριξε, «είναι σαφές ότι το δικαίωμα στην υγεία δεν σημαίνει υποχρέωση να είναι κανείς υγιής. Επέμβαση σε θέματα υγείας μπορεί να υπάρξει, κατ’ αρχήν μόνο εφόσον το ενδιαφερόμενο πρόσωπο δώσει την ελεύθερη συναίνεσή του και μάλιστα κατόπιν προηγούμενης έγκυρης ενημέρωσής του. Επειδή όμως η προστασία της υγείας αποτελεί παράλληλα σκοπό δημοσίου συμφέροντος, μπορούν να επιβληθούν περιορισμοί στο δικαίωμα. Παρόμοιος συνταγματικά ανεκτός περιορισμός είναι η υποχρέωση εμβολιασμού συγκεκριμένων ομάδων του πληθυσμού. Όμως ακόμα και εκεί που ο εμβολιασμός μπορεί να είναι κατ’ εξαίρεση υποχρεωτικός, για να είναι συνταγματική η σχετική πρόβλεψη, πρέπει τα μέτρα συμμόρφωσης προς αυτή να σέβονται την αρχή της αναλογικότητας και να μην εισάγουν αδικαιολόγητες ή τιμωρητικές διακρίσεις». Αυτά, είπε, «απορρέουν από την διεθνή και συνταγματική έννομη τάξη και επιβεβαιώθηκαν πρόσφατα από το Ψήφισμα 2361 (2021) της Κοινοβουλευτικής Συνέλευσης του Συμβουλίου της Ευρώπης, που υπερψηφίσθηκε και από τους βουλευτές της Νέας Δημοκρατίας, και αναφέρει ότι «ο εμβολιασμός δεν είναι υποχρεωτικός και κανείς δεν πρέπει να πιέζεται πολιτικά, κοινωνικά ή με άλλο τρόπο να εμβολιαστεί αν δεν το επιθυμεί» (παράγραφος 7.3.2). (…) Κανείς δεν πρέπει υφίσταται διακρίσεις επειδή δεν έχει εμβολιαστεί λόγω πιθανών κινδύνων για την υγεία ή επειδή δεν θέλει να εμβολιαστεί» (7.3.3). Ανάλογες, άλλωστε είναι και οι θέσεις και της Ευρωπαϊκής Ένωσης, όταν η Μάλτα επιχείρησε να απαγορεύσει την είσοδο στη χώρα σε όσους δεν έχουν εμβολιαστεί». Ο βουλευτής του ΚΙΝΑΛ Γιώργος Καμίνης ανέφερε πως «βρισκόμαστε ενώπιον μιας πραγματικότητας η οποία δεν επιτρέπει να εκπέμπουμε αντιφατικά μηνύματα στο θέμα της πανδημίας. Όλοι γνωρίζουμε ότι το μοναδικό μέσο ανάσχεσης, αυτήν τη στιγμή, της πανδημίας, είναι οι εμβολιασμοί. Λοιπόν εδώ δεν χωρούν, ούτε μισόλογα, ούτε αντιφατικά μηνύματα. Πρέπει να μιλάμε απερίφραστα. Μπορεί να έχουμε τις ενστάσεις μας για το πώς η κυβέρνηση έχει διαχειριστεί γενικότερα το θέμα της πανδημίας, για τις παλινωδίες της, τις αντιφάσεις της, την πολυγλωσσία της, την τάση της να ικανοποιεί τους πάντες, αλλά στο θέμα αυτό της υποχρεωτικότητας των εμβολιασμών δεν πρέπει να κάνουμε πίσω» είπε και πρόσθεσε: «Είδαμε ποιοι διαδήλωσαν χτες. Είναι άνθρωποι οι οποίοι ουσιαστικά υποστηρίζουν ένα δικαίωμα το οποίο συνταγματικά είναι ανύπαρκτο. Δεν υπάρχει στην έννομη τάξη μας, δικαίωμα το οποίο να μην περιορίζεται από τα δικαιώματα των άλλων και ειδικά δε όταν η άσκησή του βλάπτει το δικαίωμα της ζωής των άλλων». «Στο άρθρο 5 του Συντάγματος, η ζωή έχει απόλυτη προστασία. Σε οποιεσδήποτε σταθμίσεις προβούμε, αυτό θα πρέπει να το έχουμε υπόψη μας. Δικαίωμα λοιπόν το οποίο θέτει σε άμεσο – το τονίζω, άμεσο – κίνδυνο τις ζωές των άλλων δεν είναι νοητό στην έννομη τάξη μας» είπε ο κ. Καμίνης, και κατέληξε: «Όπου λοιπόν υπάρχουν δομές στις οποίες συνυπάρχουν άνθρωποι των οποίων διακυβεύεται η ζωή, ιδίως σε χώρους πρόνοιας, σε υγειονομικές δομές, σε παιδικούς σταθμούς, στα σχολεία, δεν είναι νοητό να αντιτάξει κάποιος ότι έχει δικαίωμα να μην εμβολιαστεί. Όποιος επικαλείται τέτοιο δικαίωμα είναι υποχρεωμένος να υποστεί τις συνέπειες». Στο ίδιο μήκος και ο γραμματέας της ΚΟ του ΚΙΝΑΛ Βασίλης Κεγκέρογλου, σημείωσε ότι «η επιδημιολογική εικόνα που έχουμε σήμερα, σε συνδυασμό με το χαμηλό ποσοστό εμβολιασμών, δεν είναι ενθαρρυντική. Το γεγονός αυτό καταδεικνύει ότι έχουμε αρκετό δρόμο μπροστά μας, και βέβαια αποδεικνύει ότι η κυβέρνηση δεν πέτυχε στη διαδικασία του εμβολιασμού να ενημερώσει πειστικά τους πολίτες για να συμμετέχουν στο πρόγραμμα και γενικά έχασε πολύτιμο χρόνο». Εμείς είπε, «έχουμε ταχθεί υπέρ της υποχρεωτικότητας του εμβολιασμού για ορισμένους κρίσιμους κλάδους, αφού εξαντληθούν τα στάδια ενημέρωσης και πειθούς. Διατυπώνουμε τις σοβαρότατες ενστάσεις μας και διαφωνίες για τον τρόπο εφαρμογής της διάταξης και το χρόνο που έρχεται. Ταυτόχρονα, όμως, πρέπει να πούμε ότι δεν μπορεί να αναβληθεί για άλλη μια φορά». Τέλος, ο βουλευτής στιγμάτισε το γεγονός ότι η κυβέρνηση δεν κάνει δεκτή την τροπολογία του ΚΙΝΑΛ για την ένταξη στα βαρέα και ανθυγιεινά, όλων των υγειονομικών γιατρών του προσωπικού μονάδων υγείας και πρόνοιας, σε όλους τους τομείς. Η βουλευτής του ΜέΡΑ 25 Αγγελική Αδαμοπούλου, ανέφερε πως με την τροπολογία αυτή θεσπίζεται ένα προνόμιο για τους εργοδότες και μία υποχρέωση για τους εργαζόμενους, αναφορικά με την επίδειξη ευαίσθητων προσωπικών δεδομένων. Βάζετε είπε «κυριολεκτικά ένα μπουρλότο στην κοινωνία, θεσπίζετε την καθολική υποχρεωτικότητα του εμβολιασμού με τρόπο έμμεσο, πολιτικά δειλό και κοινωνικά ολέθριο, πυροδοτώντας έναν κοινωνικό αυτοματισμό μεταξύ εργοδοτών και εργαζομένων, φροντίζοντας βέβαια αυτό να συμβεί μέσα σε ένα πλαίσιο, όπου οι εργοδότες έχουν όλο το θεσμικό οπλοστάσιο υπέρ τους με το νομοσχέδιο και του κ. Βρούτση και του κ. Χατζηδάκη. Οι εργοδότες δηλαδή, από μεθαύριο θα έχουν το προνόμιο να απαιτούν από τους εργαζόμενους να μοιραστούν μαζί τους ευαίσθητα ιατρικά προσωπικά δεδομένα». Η κυβέρνηση του κ. Μητσοτάκη, είπε, «έχει χάσει κάθε έλεγχο. Επιλέγει έναντι της πειθούς και οδεύει στην οδό της κατάφωρης καταπάτησης θεμελιωδών ανθρωπίνων δικαιωμάτων εισάγοντας την υποχρεωτικότητα του εμβολιασμού στο σύνολο των εργαζομένων καταναγκαστικά και με συνέπεια της μη συμμόρφωσης, την απόλυση». Πρόκειται είπε, «για την επιτομή της νομοθετικής αυθαιρεσίας, του τρόπου με τον οποίο η κυβέρνηση διαχειρίζεται την πανδημία. Διχάζει συνειδητά την κοινωνία, στρέφει κοινωνικές ομάδες εναντίον η μία στην άλλη, δημιουργεί καταστάσεις πόλωσης, χρησιμοποιεί τη λογική του «διαίρει και βασίλευε», σαλαμοποίηση, κοινωνικός αυτοματισμός σε σημεία κανιβαλισμού, αντί να αναλάβει ο ίδιος ο πρωθυπουργός την ευθύνη για την αποτυχία διαχείρισης της πανδημίας». Για αυτό και «ρίχνετε το μπαλάκι στους εργοδότες, ώστε να τρομοκρατούν τους εργαζόμενους προκειμένου να εμβολιαστούν. Πρόκειται για τη δυστοπία του μεγάλου αδερφού. Για αυτό και εμείς θα καταψηφίσουμε, βεβαίως, αυτήν την τροπολογία». «Εμείς δεν ψηφίζουμε αυτή την τροπολογία, γιατί είναι ένας ακόμα κρίκος στην απαράδεκτη και επικίνδυνη πολιτική που ακολούθησε η κυβέρνηση, στην πολιτική της ατομικής ευθύνης για την αντιμετώπιση της πανδημίας» ανέφερε ο κοινοβουλευτικός εκπρόσωπος του ΚΚΕ Θανάσης Παφίλης. «Και τώρα η κυβέρνηση, βγάζοντας την υποχρεωτικότητα των εμβολίων, επιχειρεί να κρύψει το τι δεν έκανε όλο αυτό το διάστημα, παρ’ ότι το ΚΚΕ, οι υγειονομικοί και το Εργατικό Κίνημα είχαν κάνει συγκεκριμένες προτάσεις» τόνισε.  Η άθλια κατάσταση στο ΕΣΥ, ο υποστελεχωμένος δημόσιος τομέας συνολικά, η σχεδόν ανύπαρκτη πρωτοβάθμια φροντίδα υγείας, η έλλειψη ουσιαστικής ενημέρωσης σχετικά με τα εμβόλια και τους εμβολιασμούς και οι αντιφατικές τοποθετήσεις, είναι τα στοιχεία που κατά τον κ. Παφίλη αφήνουν τον λαό εκτεθειμένο απέναντι στην πανδημία.   Ο ίδιος επέκρινε την υγειονομική πολιτικής της κυβέρνησης, λέγοντας ότι μετατρέψατε τα νοσοκομεία σε νοσοκομεία ενός νοσήματος, με αποτέλεσμα κάποιοι άνθρωποι να πεθάνουν κιόλας, γιατί δεν μπορούσαν να μπουν και να αντιμετωπίσουν τα χρόνια προβλήματά τους. Σήμερα, με αυτή την τροπολογία «κουνάτε το δάχτυλο στον λαό, στους εργαζόμενους και του ιδιωτικού και του δημόσιου τομέα και στην πραγματικότητα τους λέτε ‘ή εμβολιάζεσαι ή απολύεσαι’ ή για να το πω πιο μαλακά, δίνετε το δικαίωμα στις επιχειρήσεις να τους απολύουν».   Φυσικά, είπε ο κοινοβουλευτικός εκπρόσωπος του ΚΚΕ και υπάρχουν ορισμένοι οι οποίοι είναι αυτοί που τους λένε «ψεκασμένους» ή «περιθωριακούς» ή «αντιεμβολιαστές», αλλά ο περισσότερος κόσμος δεν είναι έτσι. Έχει σοβαρές επιφυλάξεις, εξαιτίας των φημών για τους ανταγωνισμούς μεταξύ των εταιρειών απέναντι στα εμβόλια. Όλα αυτά έχουν δημιουργήσει μια φοβία. Η Ελλάδα στην πραγματικότητα είναι ένα μικρό χωριό. Οι άνθρωποι ξέρουν άλλους ανθρώπους που πέθαναν. Γι’ αυτά δεν υπήρξαν επαρκείς εξηγήσεις, οπότε έτσι έχουν δημιουργηθεί τέτοιες φοβίες». Γι’ αυτό και θα έπρεπε να γίνει μια σοβαρή δουλειά ενημέρωσης, αναλυτική και επιστημονική, τόσο για τους επιστήμονες, όσο και για τον λαό και γι’ αυτούς που δυσκολεύονται.   Σχετικά με τον εμβολιασμό του προσωπικού των μονάδων υγείας, των μονάδων περίθαλψης ηλικιωμένων κλπ., είπε πως «εμείς λέμε ότι πρέπει να εμβολιαστούν, και για το δικό τους το καλό, αλλά και για την υγεία των ατόμων που είναι ευαίσθητα». Όμως, αναρωτήθηκε «τι σχέση έχει αυτό με τη μετάδοση της πανδημίας;». Είναι δυνατόν να έχουμε 3000 κρούσματα την ημέρα με εμβολιασμένο έστω το 40% του πληθυσμού; Γιατί; Ποιος φταίει γι’ αυτή τη μεγάλη διάδοση που τώρα παίρνει μία πορεία ανοδική και δεν ξέρουμε πού θα σταματήσει; Τι έχετε κάνει στα μέσα μαζικής μεταφοράς; Ο ένας είναι πάνω στον άλλον! Τι έχετε κάνει στους χώρους δουλειάς; Τι έχετε να πείτε στον ελληνικό λαό για το άνοιγμα του τουρισμού με ενδεικτικά τεστ και όχι τεστ για όλους;». «Αναστολή εργασίας» ανέφερε ο Θ. Παφίλης, «σημαίνει ότι δεν πληρώνεσαι και μάλιστα για έναν χρόνο. Και δεν αφήνετε έστω κάποιο περιθώριο, ούτε και αποσαφηνίζετε ότι θα ξαναγυρίσει στη δουλειά εάν κάποιος εμβολιαστεί, έστω και την τελευταία ή την προηγούμενη μέρα». Αυτό είπε «είναι ένα δώρο και γι’ αυτό ορισμένοι τρίβουν τα χέρια τους». Εμείς, ξεκαθάρισε ο κοινοβουλευτικός εκπρόσωπος του ΚΚΕ, «θεωρούμε τα εμβόλια ως κατάκτηση της ανθρωπότητας και της επιστήμης και έχουν – θα τα πω για να τα ακούει ο ελληνικός λαός – αποδεδειγμένα αποτελέσματα στη μείωση ή εξάλειψη λοιμωδών νοσημάτων. Η εξασφάλιση του έγκαιρου και γενικού εμβολιασμού στα πλαίσια ενός κρατικού συστήματος υγείας για όλες τις λαϊκές ανάγκες αποτελεί ανάγκη και δικαίωμα του λαού. Όμως ο αναγκαίος εμβολιασμός δεν υποκαθιστά τα υπόλοιπα μέτρα προστασίας της δημόσιας υγείας».      "
newsit.gr,https://www.newsit.gr/topikes-eidhseis/kozani-oi-antiemvoliastes-zitisan-paraitisi-tou-mitropoliti-giati-stirizei-ton-emvoliasmo/3330596/,Κοσμος,Κοζάνη: Οι αντιεμβολιαστές ζήτησαν παραίτηση του Μητροπολίτη γιατί στηρίζει τον εμβολιασμό,2021-07-22T16:07:13+03:00,,"NewsIT Τοπικα Νεα Κοζανη: Οι αντιεμβολιαστες ζητησαν παραιτηση του Μητροπολιτη γιατι στηριζει τον εμβολιασμο Πορεία στους δρόμους της Κοζάνης πραγματοποίησαν χθες 300-350 αντεμβολιαστές και δεν δίστασαν να σταματήσουν και στην οδό Χαρισίου Μεγδάνη, έξω από το ιστορικό επισκοπείο και την Ιερά Μητρόπολη Σερβίων και Κοζάνης. Εκεί φώναξαν το “παραιτήσου” για τον μητροπολίτη Παύλο, ο οποίος εδώ και μήνες έχει ταχθεί από άμβωνος υπέρ των μέτρων και του εμβολιασμού, ενώ στη συνέχεια επανέλαβαν πάλι το “Τη Υπερμάχω” και το “Μακεδονία Ξακουστή” όπως αναφέρει το kozanimedia.gr.  Λίγο πριν ακούστηκε και το “Αγάπη, ΥΓΕΙΑ, ελευθερία” και αμέσως μετά… “κουφάλες, έρχονται κρεμάλες” (:), αν και, νωρίτερα, ο κεντρικός…συντονιστής τους είχε ζητήσει να παραμείνουν ενωμένοι και να μην υπάρχει διχασμός των Ελλήνων.  Να σημειωθεί, φυσικά, πως ο μητροπολίτης Σερβίων και Κοζάνης Παύλος δε διαμένει στο επισκοπείο, αλλά στο “ιερό κάθισμα”, το οποίο βρίσκεται στη Νέα Νικόπολη…   "
newsit.gr,https://www.newsit.gr/ellada/epeisodia-stin-athina-me-antieksousiastes-kai-antiemvoliastes-oi-prosagoges-kai-oi-eikones-entasis/3330225/,Κοσμος,Επεισόδια στην Αθήνα με αντιεξουσιαστές και αντιεμβολιαστές – Οι προσαγωγές και οι εικόνες έντασης,2021-07-21T23:44:12+03:00,,"NewsIT Ελλαδα Επεισοδια στην Αθηνα με αντιεξουσιαστες και αντιεμβολιαστες – Οι προσαγωγες και οι εικονες εντασης Σε οκτώ προσαγωγές, συνολικά, προχώρησε η ΕΛΑΣ για τα επεισόδια που σημειώθηκαν το απόγευμα της Τετάρτης, 21.07.2021, σε… διπλό ταμπλό στην Αθήνα και συγκεκριμένα στο Σύνταγμα και τα Προπύλαια με πρωταγωνιστές  αντιεμβολιαστές και αντιεξουσιαστές. Πιο συγκεκριμένα, όπως αναφέρει σε ανακοίνωσή της η Γενική Αστυνομική Διεύθυνση Αττικής «στις 17:30, μετά από κάλεσμα σε ιστοσελίδα για συγκέντρωση, με κεντρικό σύνθημα “κοινωνική αντεπίθεση, ταξική αλληλεγγύη ενάντια στη θανατοπολιτική κράτους, κεφαλαίου και φασιστών”, πραγματοποιήθηκε συνάθροιση περίπου 100 ατόμων στα Προπύλαια του Πανεπιστημίου Αθηνών. Κατά τη διάρκεια της συνάθροισης, μέρος των συγκεντρωμένων επιτέθηκε και τραυμάτισε τρεις πολίτες, διερχόμενους εκείνη τη στιγμή, από την οδό Πανεπιστημίου. Οι αστυνομικές δυνάμεις επενέβησαν άμεσα για τον απεγκλωβισμό και την διάσωση των ανωτέρω πολιτών και απώθησαν τους συγκεντρωμένους, οι οποίοι κατευθύνθηκαν και διαλύθηκαν στην περιοχή των Εξαρχείων. Οι τραυματίες διακομίσθηκαν σε νοσοκομεία.  Στο συμβάν πραγματοποιήθηκαν επτά προσαγωγές, ενώ τραυματίστηκε ένας αστυνομικός. Της προανάκρισης επιλαμβάνεται η Διεύθυνση Ασφαλείας Αττικής». Όσον αφορά τη συγκέντρωση στο Σύνταγμα, η ΓΑΔΑ σημειώνει στην ανακοίνωσή της: «Στις 18:00, μετά από κάλεσμα μέσω σελίδων κοινωνικής δικτύωσης διαφόρων οργανώσεων, συλλόγων και σωματείων για συγκέντρωση, με κεντρικό σύνθημα “όλοι στον αγώνα για ελευθερία και αξιοπρέπεια- όχι στα δικτατορικά μέτρα της κυβέρνησης-ενάντια στο διαχωρισμό των πολιτών”, πραγματοποιήθηκε συνάθροιση περίπου 3.500 ατόμων στο χώρο της Πλατείας Συντάγματος.   Οι συγκεντρωμένοι αγνόησαν τις εκκλήσεις – προειδοποιήσεις του επικεφαλής των αστυνομικών δυνάμεων να αποχωρήσουν από το οδόστρωμα της Λεωφόρου Αμαλίας που είχαν καταλάβει, προκειμένου να διεξαχθεί ανεμπόδιστα η κυκλοφορία των οχημάτων που είχε διακοπεί, ενώ ταυτόχρονα τμήμα των συγκεντρωμένων προέβη σε ρίψη αντικειμένων (πετρών-μπουκαλιών) κατά των αστυνομικών δυνάμεων, έμπροσθεν του Μνημείου Αγνώστου Στρατιώτη. Click4more: Από την Κρήτη ως την Κοζάνη – Συγκεντρώσεις αντιεμβολιαστών σε πολλές πόλεις της Ελλάδας Οι αστυνομικές δυνάμεις προχώρησαν στην απώθηση των συγκεντρωμένων, με ρίψεις νερού και περιορισμένη χρήση δακρυγόνων.         Ο κύριος όγκος των συγκεντρωμένων αποχώρησε μέσω διαφόρων κατευθύνσεων και στην οδό Μητροπόλεως ομάδα ατόμων από τους ανωτέρω αποχωρούντες επιτέθηκε και τραυμάτισε γυναίκα. Μικροομάδες παρέμειναν στην περιοχή της Πλατείας Συντάγματος, βάζοντας φωτιά σε δύο κάδους απορριμμάτων και προβαίνοντας σε ρίψη αντικειμένων κατά των αστυνομικών δυνάμεων. Μετά από λίγη ώρα αποχώρησαν επίσης. Πραγματοποιήθηκε μία προσαγωγή. Της προανάκρισης επιλαμβάνεται η Διεύθυνση Αστυνομίας Αθηνών». Σημειώνεται, τέλος, ότι για τα όσα έγιναν στις δύο συγκεντρώσεις ενημερώθηκε η Εισαγγελία Πλημμελειοδικών Αθηνών.    Φωτογραφίες: Intime.  "
newsit.gr,https://www.newsit.gr/topikes-eidhseis/patra-poreia-pragmatopoiisan-pano-apo-1500-antiemvoliastes-epsalan-Ti-ypermaxo-kai-ton-ethniko-ymno/3330178/,Κοσμος,Πάτρα: Πορεία πραγματοποίησαν πάνω από 1500 αντιεμβολιαστές – Έψαλαν Tη Υπερμάχω και τον Εθνικό Ύμνο,2021-07-21T21:59:21+03:00,,"NewsIT Τοπικα Νεα Πατρα: Πορεια πραγματοποιησαν πανω απο 1500 αντιεμβολιαστες – Εψαλαν Tη Υπερμαχω και τον Εθνικο Υμνο Μεγάλη πορεία σε κεντρικούς δρόμους στην Πάτρα από τουλάχιστον 1500 αντιεμβολίαστές.  Οι αντιεμβολιαστές συγκεντρώθηκαν στην πλατεία Γεωργίου στην Πάτρα για να διαδηλώσουν κατά των εμβολίων και χωρίς κανένα μέτρο προστασίας.  Click4more: Επεισόδια με αντιεμβολιαστές στο Σύνταγμα – Δακρυγόνα, ρίψεις νερού και πάνω από πέντε προσαγωγές  Φώναξαν συνθήματα κατά των μέτρων και των εμβολιασμών ενώ έψαλλαν τον Εθνικό Ύμνο και Τη Υπερμάχω.    Σύμφωνα με το tempo24 Στη συγκέντρωση το “παρών” δίνουν και κάποιοι ιερείς από ενορίες της Πάτρας.      "
newsit.gr,https://www.newsit.gr/ellada/epeisodia-me-antiemvoliastes-sto-syntagma-dakrygona-ripseis-nerou-kai-pano-apo-pente-prosagoges/3330107/,Κοσμος,"Επεισόδια με αντιεμβολιαστές στο Σύνταγμα – Δακρυγόνα, ρίψεις νερού και πάνω από πέντε προσαγωγές",2021-07-21T19:35:00+03:00,,"NewsIT Ελλαδα Επεισοδια με αντιεμβολιαστες στο Συνταγμα – Δακρυγονα, ριψεις νερου και πανω απο πεντε προσαγωγες Ένταση και επεισόδια στην «καρδιά» της Αθήνας, στο Σύνταγμα, όπου και σήμερα, Τετάρτη 21.07.2021, έγινε νέα συγκέντρωση αρνητών του κορονοϊού, της μάσκας και γενικά της πανδημίας. Οι αντιεμβολιαστές συγκεντρώθηκαν για ακόμη μια φορά «με τον σταυρό στο χέρι», με ελληνικές σημαίες, πλακάτ και συνθήματα περί «Χούντας», περί ελευθερίας, περί δικαιωμάτων…  Η ένταση δεν άργησε, με αστυνομικές δυνάμεις να επεμβαίνουν. Έγιναν ρίψεις νερού με τις «Αύρες» της Ελληνικής Αστυνομίας, ενώ χρησιμοποιήθηκαν και δακρυγόνα ώστε να απομακρυνθούν οι αντιεμβολιαστές από το μνημείο του Αγνώστου Στρατιώτη. Οι συγκεντρωμένοι απομακρύνθηκαν από την πάνω μεριά της πλατείας Συντάγματος προς… την κάτω, με την ένταση να μεταφέρεται και εκεί. Στα στενά γύρω από την Ερμού σημειώθηκε… κυνηγητό μεταξύ των αστυνομικών και των διαδηλωτών, με την χρήση χημικών και τις ρίψεις νερού να είναι συνεχείς.          Σε περισσότερες από πέντε προσαγωγές έως τώρα έχει προχωρήσει η ΕΛΑΣ, για τα επεισόδια που έγιναν το απόγευμα στο Σύνταγμα και τα Προπύλαια. Σύμφωνα με την αστυνομία, στο Σύνταγμα συγκεντρώθηκαν περίπου 3.500 αρνητές του εμβολίου. Σε κάποια στιγμή που τους ζητήθηκε να απομακρυνθούν από την λεωφόρο Αμαλίας, γιατί παρεμπόδιζαν την κυκλοφορία, άρχισαν να πετούν προς την πλευρά των αστυνομικών μπουκάλια και άλλα αντικείμενα. Τότε, οι αστυνομικές δυνάμεις έκαναν ρίψεις νερού με το ειδικό όχημα και περιορισμένη χρήση χημικών. Παράλληλα, επεισόδια μικρής έκτασης σημειώθηκαν το απόγευμα και στα Προπύλαια, όπου είχαν συγκεντρωθεί, σύμφωνα με την ΕΛΑΣ, άτομα του αντιεξουσιαστικού χώρου. Η νέα διαδήλωση από αντιεμβολιαστές ξεκίνησε νωρίτερα στο Σύνταγμα (αντίστοιχη έγινε και στην Θεσσαλονίκη) με τους συγκεντρωμένους να φωνάζουν συνθήματα εναντίον του εμβολίου κατά του κορονοϊού, αλλά και των μέτρων για την πανδημία. Όλα αυτά την ώρα που καταγράφεται «έκρηξη» νέων κρουσμάτων κορονοϊού, με τον ΕΟΔΥ να ανακοινώνει 2.972 νέες μολύνσεις μόνο το τελευταίο 24ωρο σε όλη την Ελλάδα. Στην Αττική δε, όπου γίνεται η νέα συγκέντρωση, καταγράφηκαν τις τελευταίες 24 ώρες 1.266 (!) νέα κρούσματα (σ.σ. διαβάστε αναλυτικά την γεωγραφική κατανομή των νέων κρουσμάτων). Click4more: Από την Κρήτη ως την Κοζάνη – Συγκεντρώσεις αντιεμβολιαστών σε πολλές πόλεις της Ελλάδας Οι πολίτες συγκεντρώθηκαν ξανά, λοιπόν, στο Σύνταγμα για να διαμαρτυρηθούν για τη χρήση μάσκας, τον υποχρεωτικό εμβολιασμό, τον διαχωρισμό και τα μέτρα που έχουν ληφθεί για την πανδημία του κορονοϊού. Κρατώντας ελληνικές σημαίες, σταυρούς και πανό που γράφουν συνθήματα όπως «Όχι στον υποχρεωτικό εμβολιασμό» και «Η ελευθερία δεν είναι δικαίωμα, είναι καθήκον», πολίτες ξεκίνησαν να συγκεντρώνονται από τις 18:00 στο Σύνταγμα, με αίτημα «μια ζωή ελεύθερη όπως την αξίζουμε» όπως άλλωστε έγραφαν και στο κάλεσμά τους.       Click4more: Ένταση με αντιεξουσιαστές στο κέντρο της Αθήνας – Ένας τραυματίας       Την ίδια στιγμή, αντίστοιχες συγκεντρώσεις πραγματοποιούνται σε πολλά σημεία της χώρας, όπως στη Θεσσαλονίκη, στην Πάτρα, στο Ηράκλειο, στον Βόλο, στην Δράμα και στα Ιωάννινα. Ρεπορτάζ: Αλεξάνδρα ΑθανασίουΦωτογραφία: Intime.  "
newsit.gr,https://www.newsit.gr/ellada/ksana-sygkentroseis-kata-tou-emvoliasmou-se-polles-poleis-tis-elladas/3330068/,Κοσμος,Ξανά συγκεντρώσεις κατά του εμβολιασμού σε πολλές πόλεις της Ελλάδας,2021-07-21T19:21:32+03:00,,"NewsIT Ελλαδα Απο την Κρητη ως την Κοζανη - Συγκεντρωσεις αντιεμβολιαστων σε πολλες πολεις της Ελλαδας Ραντεβού σε κεντρικές πλατείες σε διάφορες περιοχές της χώρας έδωσαν το απόγευμα της Τετάρτης αντιεμβολαστές. Την ώρα που τα κρούσματα πληθαίνουν επικίνδυνα οι αντιεμβολιαστές αποφάσισαν να αναλάβουν και πάλι δράση διαμαρτυρόμενοι για τον εμβολιασμό και τα μέτρα κατά του κορονοϊού. Εκτός από την Αθήνα και την Θεσσαλονίκη συλλαλητήρια έγιναν και σε πολλές μεγάλες πόλεις της χώρας.    Με κεντρικό σύνθημα “Όχι στον υποχρεωτικό εμβολιασμό” πολλοί διαδηλωτές έδωσαν το παρών στην κεντρική πλατεία της Κοζάνης.   Συγκέντρωση κατά της υποχρεωτικότητας των εμβολιασμών έγινε και στην κεντρική πλατεία του Αγρινίου.   Η συγκέντρωση μάλιστα έχει και παλμό καθώς αρκετοί κρατούσαν ελληνικές σημαίες ενώ  ακούστηκε και ο εθνικός ύμνος.  Ιδιο σκηνικό και στην Ξάνθη… Διαμαρτύρονταν κρατώντας ελληνικές σημαίες αλλά και σταυρούς και έκαναν πορεία στους κεντρικούς δρόμους της πόλης.    Συγκέντρωση διαμαρτυρίας στην πλατεία της Δημοτικής Αγοράς, στα Χανιά πραγματοποίησαν δεκάδες πολίτες.  Συλλαλητήριο κατά της υποχρεωτικότητας των εμβολιασμών έγινε και στην κεντρική πλατεία Κομοτηνής με τους συγκεντρωμένους να διαμαρτύρονται με σημαίες και συνθήματα. Στην πλατεία Ειρήνης μίλησαν πολίτες, εκφράζοντας ενστάσεις κατά των εμβολίων, κατά της υποχρεωτικότητας των εμβολιασμών και κατά του διαχωρισμού των πολιτών.  Στη συνέχεια, η πομπή ξεκίνησε με πρώτη στάση την εκκλησία της Αγίας Παρασκευής, όπου τραγούδησαν, ενώ έπειτα οι διαδηλωτές κατέληξαν στο Αστυνομικό Μέγαρο Κομοτηνής, όπου συνέχισαν τη συμβολική διαμαρτυρία τους, μεταφέροντας το μήνυμά τους και τραγουδώντας για δεύτερη φορά τον εθνικό ύμνο και τον ακάθιστο ύμνο. Μερικοί συμμετέχοντες κρατούσαν ανά χείρας ελληνικές σημαίες, ενώ ένας κρατούσε σημαία με μήνυμα «ελευθερία ή θάνατος».   "
newsit.gr,https://www.newsit.gr/ellada/entasi-me-antieksousiastes-kai-antiemvoliastes-sto-kentro-tis-athinas-enas-traymatias/3330074/,Κοσμος,Ένταση με αντιεξουσιαστές και αντιεμβολιαστές στο κέντρο της Αθήνας – Ένας τραυματίας,2021-07-21T19:13:38+03:00,,"NewsIT Ελλαδα Ενταση με αντιεξουσιαστες και αντιεμβολιαστες στο κεντρο της Αθηνας – Ενας τραυματιας Ένταση σημειώθηκε το απόγευμα της Τετάρτης, 21.07.2021, στο κέντρο της Αθήνας και συγκεκριμένα στα Προπύλαια, μεταξύ αντιεξουσιαστών και αντιεμβολιαστών. Πιο συγκεκριμένα, λίγα μέτρα πιο πάνω, στην πλατεία Συντάγματος, μέλη του αντιεμβολιαστικού κινήματος διαδηλώνουν ξανά σήμερα, ενώ αντίστοιχες συγκεντρώσεις γίνονται και στην Θεσσαλονίκη αλλά και σε αρκετές ακόμη πόλεις της επαρχίας.  Σύμφωνα με πληροφορίες του newsit.gr, αντιεξουσιαστές που βρέθηκαν κοντά στα Προπύλαια είχαν φραστικό επεισόδιο με αντιεμβολιαστές και η κατάσταση για λίγο ξέφυγε. Μάλιστα, ένας αντιεξουσιαστής τραυματίστηκε -ευτυχώς ελαφριά- με αστυνομικές δυνάμεις να σπεύδουν άμεσα στο σημείο. Ρεπορτάζ: Αλεξάνδρα Αθανασίου.  "
newsit.gr,https://www.newsit.gr/ellada/me-to-stayro-sto-xeri-diadilonoun-ksana-antiemvoliastes-sto-syntagma-eno-o-koronoios-epelaynei/3330050/,Κοσμος,Με «το σταυρό στο χέρι» διαδηλώνουν ξανά αντιεμβολιαστές στο Σύνταγμα ενώ ο κορονοϊός επελαύνει,2021-07-21T18:57:10+03:00,,"NewsIT Ελλαδα Με «το σταυρο στο χερι» διαδηλωνουν ξανα αντιεμβολιαστες στο Συνταγμα ενω ο κορονοιος επελαυνει Σε εξέλιξη βρίσκεται και νέα διαδήλωση από αντιεμβολιαστές στο Σύνταγμα, με τους συγκεντρωμένους να φωνάζουν συνθήματα εναντίον του εμβολίου κατά του κορονοϊού, αλλά και των μέτρων για την πανδημία. Όλα αυτά την ώρα που καταγράφεται «έκρηξη» νέων κρουσμάτων κορονοϊού, με τον ΕΟΔΥ να ανακοινώνει 2.972 νέες μολύνσεις μόνο το τελευταίο 24ωρο σε όλη την Ελλάδα.  Στην Αττική δε, όπου γίνεται η νέα συγκέντρωση, καταγράφηκαν τις τελευταίες 24 ώρες 1.266 (!) νέα κρούσματα (σ.σ. διαβάστε αναλυτικά την γεωγραφική κατανομή των νέων κρουσμάτων). Click4more: Θεσσαλονίκη: Συγκέντρωση διαμαρτυρίας κατά του υποχρεωτικού εμβολιασμού για τον κορονοϊό  Οι πολίτες συγκεντρώθηκαν ξανά, λοιπόν, στο Σύνταγμα για να διαμαρτυρηθούν για τη χρήση μάσκας, τον υποχρεωτικό εμβολιασμό, τον διαχωρισμό και τα μέτρα που έχουν ληφθεί για την πανδημία του κορονοϊού. Κρατώντας ελληνικές σημαίες, σταυρούς και πανό που γράφουν συνθήματα όπως «Όχι στον υποχρεωτικό εμβολιασμό» και «Η ελευθερία δεν είναι δικαίωμα, είναι καθήκον», πολίτες ξεκίνησαν να συγκεντρώνονται από τις 18:00 στο Σύνταγμα, με αίτημα «μια ζωή ελεύθερη όπως την αξίζουμε» όπως άλλωστε έγραφαν και στο κάλεσμά τους.       Click4more: Από την Κρήτη ως την Κοζάνη – Συγκεντρώσεις αντιεμβολιαστών σε πολλές πόλεις της Ελλάδας       Την ίδια στιγμή, αντίστοιχες συγκεντρώσεις πραγματοποιούνται σε πολλά σημεία της χώρας, όπως στη Θεσσαλονίκη, στην Πάτρα, στο Ηράκλειο, στον Βόλο, στην Δράμα και στα Ιωάννινα. Ρεπορτάζ: Αλεξάνδρα Αθανασίου.  "
newsit.gr,https://www.newsit.gr/topikes-eidhseis/thessaloniki-sygkentrosi-diamartyrias-kata-tou-ypoxreotikou-emvoliasmou-gia-ton-koronoio/3330045/,Κοσμος,Θεσσαλονίκη: Συγκέντρωση διαμαρτυρίας κατά του υποχρεωτικού εμβολιασμού για τον κορονοϊό,2021-07-21T18:56:46+03:00,,"NewsIT Τοπικα Νεα Θεσσαλονικη: Συγκεντρωση διαμαρτυριας κατα του υποχρεωτικου εμβολιασμου για τον κορονοιο Συγκέντρωση διαμαρτυρίας κατά του υποχρεωτικού εμβολιασμού για τον κορονοϊού πραγματοποιείται αυτή την ώρα στην Θεσσαλονίκη. Πλήθος κόσμου έχει συγκεντρωθεί στο Λευκό Πύργο, ενώ έχει προγραμματιστεί και πορεία σε κεντρικούς δρόμους της πόλης.  Εκατοντάδες άτομα, διάφορων ηλικιών, είναι συγκεντρωμένα στη λεωφόρο Νίκης, μπροστά από το Λευκό Πύργο, και – όπως αναφέρουν τοπικά ΜΜΕ – θα ακολουθήσει πορεία στο κέντρο της Θεσσαλονίκης. Το κάλεσμα για την συγκέντρωση διαμαρτυρίας απευθύνθηκε μέσω social media και με αφίσες σε διάφορα σημεία της πόλης που μεταξύ άλλων αναγράφουν «όχι στον υποχρεωτικό εμβολιασμό… δεν περνάει ο φασισμός».     Ανάμεσα στους συγκεντρωμένους άτομα διαφόρων ηλικιών ακόμη και παιδιά με κάποιους από αυτούς να κρατούν στα χέρια τους ελληνικές σημαίες, σημαίες του Βυζαντίου, ακόμα και εικόνες και σταυρούς.      Σε εξέλιξη βρίσκεται και νέα διαδήλωση από αντιεμβολιαστές στο Σύνταγμα, με τους συγκεντρωμένους να φωνάζουν συνθήματα εναντίον του εμβολίου κατά του κορονοϊού, αλλά και των μέτρων για την πανδημία. Και όλα την ώρα που καταγράφεται «έκρηξη» νέων κρουσμάτων κορονοϊού, με τον ΕΟΔΥ να ανακοινώνει 2.972 νέες μολύνσεις μόνο το τελευταίο 24ωρο σε όλη την Ελλάδα. Υπενθυμίζεται ότι σήμερα, Τετάρτη 21 Ιουλίου, ο ΕΟΔΥ ανακοίνωσε ότι τις τελευταίες 24 ώρες στην Αττική καταγράφηκαν 1.266 (!) νέα κρούσματα και 236 στη Θεσσαλονίκη (σ.σ. διαβάστε αναλυτικά την γεωγραφική κατανομή των νέων κρουσμάτων). Με πληροφορίες και από grtimes.gr Πηγή φωτογραφιών: ΙΝΤΙΜΕ και grtimes.gr  "
newsit.gr,https://www.newsit.gr/kosmos/gallia-diadiloseis-kata-tou-emvoliasmou-gia-ton-koronoio-se-polles-poleis/3327628/,Κοσμος,Γαλλία: Διαδηλώσεις κατά του εμβολιασμού για τον κορονοϊό σε πολλές πόλεις,2021-07-17T21:25:18+03:00,,"NewsIT Κοσμος Γαλλια: Διαδηλωσεις κατα του εμβολιασμου για τον κορονοιο σε πολλες πολεις  Δεκάδες χιλιάδες πολίτες διαδήλωσαν σήμερα σε ολόκληρη τη Γαλλία, από τη Μασσαλία έως τη Λιλ και από το Μονπελιέ έως το Παρίσι, για να αμφισβητήσουν τον εμβολιασμό, να καταγγείλουν τη “δικτατορία” ή να επικρίνουν το υγειονομικό πάσο. “Ελευθερία”, “Μακρόν δικτάτορα” … Από τον βορρά στο νότο της χώρας, τα συνθήματα ήταν παρόμοια.  Στο Παρίσι, οι διαδηλωτές πραγματοποίησαν πορεία κατά των πρόσφατων υγειονομικών μέτρων που ανακοίνωσε ο πρόεδρος Μακρόν σε τουλάχιστον τρεις ξεχωριστές συγκεντρώσεις. Η πρώτη πομπή, αποτελούμενη από μερικές χιλιάδες διαδηλωτές, ξεκίνησε από το Παλέ-Ρουαγιάλ, στο κέντρο της πρωτεύουσας, πριν διασχίσει τον Σηκουάνα φωνάζοντας συνθήματα όπως “Ελευθερία”, “Όχι στη δικτατορία της υγείας” ή “Μακρόν παραιτήσου”.  Επικεφαλής της πομπής, όπου κυμάτιζαν οι γαλλικές σημαίες, ήταν ο Φλοριάν Φιλιπό, πρώην δεύτερος στην ιεραρχία του Εθνικού Μετώπου (ακροδεξιό κόμμα που έγινε Εθνικός Συναγερμός) ή η πρώην ηγερία των “κίτρινων γιλέκων” (το κοινωνικό κίνημα διαμαρτυρίας που γεννήθηκε στη Γαλλία στο τέλος του 2018) Ζακλίν Μουρό. “Γεννήθηκα στην Πορτογαλία υπό τη δικτατορία του Σαλαζάρ, δεν θέλω να το ξαναζήσω” δήλωσε η 53χρονη Φερνάντα, υποστηρίκτρια του Φλοριάν Φιλιπό. “Είναι η αρχή για κάτι εξαιρετικά ισχυρό στην αντίσταση”, δήλωσε ο Φιλιπό, ο οποίος είναι υποψήφιος στις προεδρικές εκλογές του 2022, και προσπαθεί να κερδίσει την υποστήριξη όσων αντιτίθενται στο υγειονομικό πάσο. Ταυτόχρονα, περίπου 1.500 διαδηλωτές πραγματοποίησαν πορεία στους δρόμους στον νότο της πρωτεύουσας, σε μια διαφορετική πομπή. “Δεν είμαστε καθόλου αντιεμβολιαστές. Θέλουμε απλά όλοι να έχουν την ελευθερία να εμβολιαστούν ή όχι. Τα τεστ PCR μπορεί να αρκούν και τότε πρέπει να τα αφήσουν δωρεάν”, δήλωσαν δύο 30χρονες που εργάζονται σε εμπορικό κέντρο στην περιοχή του Παρισιού. Τέλος, μερικές δεκάδες διαδηλωτές συμμετείχαν σε άλλη συγκέντρωση, η οποία δεν είχε λάβει άδεια για να διεξαχθεί, στην Πλατεία της Δημοκρατίας. Στη Νίκαια, στον νότο, σχεδόν 1.600 άνθρωποι συγκεντρώθηκαν για να διαδηλώσουν, σύμφωνα με τις αρχές, και στο Παλιό Λιμάνι της Μασσαλίας άλλοι 4.250, επικρίνοντας “τα πρόβατα” που εμβολιάζονται και τις “κακές πληροφορίες” που δίνονται, σύμφωνα με αυτούς, στην τηλεόραση. “Έχουμε αμφιβολίες για τα εμβόλια κατά της Covid, δεν είναι ότι νομίζουμε πως η Γη είναι επίπεδη αλλά δεν γνωρίζουμε τις μακροχρόνιες επιπτώσεις αυτών των εμβολίων που φτιάχτηκαν βιαστικά και που ο Μακρόν θέλει να μας επιβάλει”, δήλωσε η 39χρονη Ρίτα, που φροντίζει πάσχοντες και ηλικιωμένους στην πορεία στο Μονπελιέ. Πηγή ΑΠΕ ΜΠΕ  "
newsit.gr,https://www.newsit.gr/ellada/tholo-topio-stin-estiasi-liges-ores-prin-ta-nea-metra-ti-isxyei-gia-emvoliasmenous-kai-mi/3326599/,Κοσμος,«Θολό» τοπίο στην εστίαση λίγες ώρες πριν τα νέα μέτρα – Τι ισχύει για εμβολιασμένους και μη,2021-07-15T23:15:52+03:00,,"NewsIT Ελλαδα «Θολο» τοπιο στην εστιαση λιγες ωρες πριν τα νεα μετρα – Τι ισχυει για εμβολιασμενους και μη Η εστίαση λειτουργεί με νέα μέτρα από την Παρασκευή, 16.07.2021, ωστόσο το τοπίο δεν είναι ξεκάθαρο ως προς τι (θα πρέπει να) ισχύει κι ενώ απέχουμε μόλις λίγες ώρες από τη νέα πραγματικότητα στον κλάδο. Οι επιχειρηματίες που δραστηριοποιούνται στην εστίαση, μέσω του προέδρου του Σωματείου BARECA, Νεκτάριου Νικολόπουλου, που μίλησε στο newsit.gr, απευθύνουν έκκληση για σαφείς λεπτομέρειες ως προς το νέο πλαίσιο κανόνων, καθώς ακόμη δεν έχει εκδοθεί ΦΕΚ ή κάποια σχετική ΚΥΑ κι έτσι τονίζουν πως βρίσκονται στη θέση να πρέπει να τηρήσουν ένα πλαίσιο που δεν είναι ξεκάθαρο, ενώ την ίδια ώρα τα πρόστιμα για τις παραβάσεις είναι… σαφέστατα.  Λόγω της έξαρσης του κορονοϊού στη χώρα μας (σ.σ. 2.794 τα νέα κρούσματα που ανακοίνωσε ο ΕΟΔΥ το τελευταίο 24ωρο, με τα 1.190 εξ αυτών να καταγράφονται στην Αττική και τη διασπορά να είναι εκτεταμένη) οι επιχειρήσεις θα λειτουργήσουν με ένα νέο πλαίσιο, το οποίο προβλέπει διαφορετικούς κανόνες για όσους έχουν κάνει το εμβόλιο κατά του κορονοϊού και για όσους παραμένουν ανεμβολίαστοι, ή ακόμη δεν έχουν ολοκληρώσει τον εμβολιασμό τους. Αυτός είναι ο πιο σαφής από τους νέους κανόνες. Σε όλες τις επιχειρήσεις, μπαρ, εστιατόρια, κέντρα διασκέδασης, κινηματογράφους και θέατρα, ανοίγουν οι εσωτερικοί χώροι αλλά μόνο για όσους έχουν κάνει και τις δύο δόσεις του εμβολίου (σ.σ. και έχουν περάσει και 14 ημέρες από τη δεύτερη δόση) ή για όσους έχουν πιστοποιητικό νόσησης και με χωρητικότητα στο 85%.  Από εκεί και πέρα το τοπίο «θολώνει» κι αυτό διότι όπως προαναφέραμε δεν έχουν ακόμη δημοσιευθεί το ΦΕΚ, κάτι που σημαίνει πως όλα θα ξεκαθαρίσουν όταν αυτό συμβεί. Σύμφωνα με πληροφορίες του newsit.gr, τα κέντρα διασκέδασης, δηλαδή τα μεγάλα μπαρ, τα μπουζούκια κλπ, δεν είναι απίθανο να λειτουργούν μόνο για εμβολιασμένους και στους εσωτερικούς και στους εξωτερικούς χώρους. Click4more: Τσιόδρας για αντιεμβολιαστές: Χρησιμοποιούν τα fake news για να αρνηθούν τις ευθύνες τους Στα εστιατόρια και τα μπαρ, όσες επιχειρήσεις έχουν εξωτερικό χώρο, μπορούν να επιλέξουν αν θα λειτουργήσουν μόνο για εμβολιασμένους ή και ως μεικτοί χώροι, δηλαδή και για ανεμβολίαστους. Αν επιλέξουν να είναι μεικτοί οι εξωτερικοί τους χώροι, τότε οι ανεμβολίαστοι δεν θα είναι υποχρεωμένοι να προσκομίσουν κάποιο τεστ για να κάτσουν στα τραπεζάκια, ενώ αρχικά είχε ανακοινωθεί πως θα επιτρέπεται η είσοδο μόνο σε όσους διαθέτουν αρνητικό αποτέλεσμα μοριακού (72 ωρών) ή rapid test (48 ωρών). Σε ό, τι αφορά τις καφετέριες, στους εξωτερικούς χώρους θα ισχύει ο κανόνας των απαραίτητων αποστάσεων.  Σε όλα αυτά, μοναδική εξαίρεση αποτελεί η περίπτωση που κάποιος ανεμβολίαστος που κάθεται έξω, θα θελήσει να πάει τουαλέτα, αν ο συγκεκριμένος χώρος είναι μέσα στο κατάστημα. Στην περίπτωση αυτή, θα μπορεί να το κάνει φορώντας μάσκα καθ’ όλη την διάρκεια της… επίσκεψης στο εσωτερικό της επιχείρησης. Σε κάθε περίπτωση, πάντως, εμβολιασμένοι ή μη, μέσα… ή έξω, το μόνο βέβαιο είναι πως όλοι οι πελάτες θα είναι καθήμενοι όπως έχει ανακοινώσει η κυβέρνηση κι αυτό θα ισχύει για όλο το καλοκαίρι. Εν τω μεταξύ, σύμφωνα με τις ίδιες πληροφορίες, οι ξενοδόχοι είναι έντονα δυσαρεστημένοι, καθώς στην πλειοψηφία των ξενοδοχείων το πρωινό σερβίρεται σε εσωτερικούς χώρους για λόγους διασφάλισης της ποιότητας του φαγητού. Έτσι, το πρόβλημα είναι προφανές για το τι θα πρέπει να κάνουν με όσους δεν έχουν κάνει ακόμη το εμβόλιο. Για τα πανηγύρια καταργείται ο όρος συμπλήρωσης κατά τόπον εμβολιαστικής κάλυψης. Στο εξής επιτρέπονται με τους γενικούς όρους που αφορούν τα προστατευτικά μέτρα κατά του ιού, ιδίως σε σχέση με την λειτουργία υπαίθριων αγορών και την καθήμενη μόνο διασκέδαση.  Αθλητικοί αγώνες θα διεξάγονται με θεατές μόνο σε αμιγείς χώρους, κλειστούς ή ανοιχτούς. Η χωρητικότητα θα ανέρχεται στα 80% του συνόλου (5% εξ αυτών μπορεί να είναι ανήλικοι οι οποίοι θα έχουν υποβληθεί σε τεστ), με ανώτατο όριο προσέλευσης: 25.000 θεατές για υπαίθρια γήπεδα και 8.000 για κλειστά γήπεδα. Για τα καταστήματα εμβαδού < 200 τ.μ. διοικητικό πρόστιμο δύο χιλιάδων (2.000) ευρώ στην επιχείρηση/νομικό πρόσωπο και αναστολή λειτουργίας από την επόμενη ημέρα της παράβασης και για επτά (7) ημερολογιακές ημέρες. Για τα καταστήματα εμβαδού > 200 τ.μ. διοικητικό πρόστιμο πέντε χιλιάδων (5.000) ευρώ στην επιχείρηση/νομικό πρόσωπο και αναστολή λειτουργίας από την επόμενη ημέρα της παράβασης και για επτά (7) ημερολογιακές ημέρες. Για όλα τα καταστήματα ανεξαρτήτως επιφάνειας διοικητικό πρόστιμο δέκα χιλιάδων (10.000) ευρώ και αναστολή λειτουργίας από την επόμενη ημέρα της παράβασης και για δεκαπέντε (15) ημερολογιακές ημέρες. Για όλα τα καταστήματα ανεξαρτήτως επιφάνειας προσωρινή αφαίρεση άδειας λειτουργίας καταστήματος για εξήντα (60) ημερολογιακές ημέρες. Η επιβολή κυρώσεων είναι δυνατή ακόμη και μετά την πραγματοποίηση της παράβασης, εφόσον υπάρχει αποδεικτικό υλικό από την οποία να προκύπτει. Επιπρόσθετα, διαθέσιμη είναι η εφαρμογή που θα χρησιμοποιείται για την επαλήθευση των πιστοποιητικών εμβολιασμού. Πρόκειται για την «Covid Free GR», που μπορεί να εγκατασταθεί σε οποιαδήποτε συσκευή χρησιμοποιεί λογισμικό iOS ή Android και να χρησιμοποιηθεί για την επαλήθευση των Ευρωπαϊκών Ψηφιακών Πιστοποιητικών COVID καθώς και των ελληνικών βεβαιώσεων του gov.gr. Η εφαρμογή διατίθεται δωρεάν μέσω του επίσημου λογαριασμού της Ελληνικής Δημοκρατίας στο App Store και στο Google Play. Click4more: Από την τσέπη τους οι ανεμβολίαστοι εργαζόμενοι τα υποχρεωτικά τεστ κορονοϊού – Ποιους αφορά Η εφαρμογή δείχνει μόνο το όνομα του κατόχου του πιστοποιητικού. Ο υπουργός Ψηφιακής Διακυβέρνησης διαβεβαίωσε ότι δεν κρατάει και δεν αποθηκεύει προσωρινά ή μόνιμα προσωπικά δεδομένα ή ιστορικό επαληθεύσεων. Για τον έλεγχο και την επαλήθευση των Ευρωπαϊκών Ψηφιακών Πιστοποιητικών COVID δεν απαιτείται σύνδεση στο internet, ενώ για των ελληνικών βεβαιώσεων απαιτείται. Πάντως, αν επιβεβαιωθούν τα σενάρια που αναφέρθηκαν παραπάνω και λένε πως στους εξωτερικούς χώρους δεν θα χρειάζεται κάποιο τεστ, τότε όλα δείχνουν πως η «κίτρινη» επιλογή δεν θα εφαρμοστεί στην πράξη. Τέλος, με τρία διαφορετικά σήματα πρόκειται να «χαρτογραφηθούν» οι επιχειρήσεις εστίασης και διασκέδασης, έτσι ώστε να είναι εύκολη η επιλογή τους από τους καταναλωτές. Πιο συγκεκριμένα, από τις 16 Ιουλίου ως τις 31 Αυγούστου, θα υπάρξουν τρεις διαφορετικές σημάνσεις οι οποίες είναι οι εξής: «Χώρος Covid Free», «Μεικτός Χώρος» και «Πλήρως εμβολιασμένο προσωπικό».  Τα εν λόγω καταστήματα θα έχουν τη δυνατότητα να λειτουργούν με το 85% της χωρητικότητάς τους. Οι πελάτες θα πρέπει να είναι μόνο καθήμενοι, θα τηρούνται οι κανόνες αποστάσεων ενώ θα υπάρχουν και αυστηρές κυρώσεις σε περιπτώσεις παραβίασης των μέτρων.  Στις επιχειρήσεις θα επιτρέπονται μόνο καθήμενοι πελάτες, ενώ στη διαμόρφωση του χώρου, η σήμανση θα προβλέπει ξεχωριστά τμήματα της επιχείρησης που θα μπορούν να κάθονται οι πελάτες, που θα έχουν εμβολιαστεί ή θα έχουν νοσήσει.  Με αυτό το σήμα θα πιστοποιούνται οι επιχειρήσεις στις οποίες όλο το προσωπικό που εργάζεται έχει εμβολιαστεί. Φωτογραφίες αρχείου: Intime / Reuters.  "
newsit.gr,https://www.newsit.gr/ellada/tsiodras-gia-antiemvoliastes-xrisimopoioun-ta-fake-news-gia-na-arnithoun-tis-eythynes-tous/3326570/,Κοσμος,Τσιόδρας για αντιεμβολιαστές: Χρησιμοποιούν τα fake news για να αρνηθούν τις ευθύνες τους,2021-07-15T20:50:45+03:00,,"NewsIT Ελλαδα Τσιοδρας για αντιεμβολιαστες: Χρησιμοποιουν τα fake news για να αρνηθουν τις ευθυνες τους Στους αρνητές του κορονοϊού και στα fake news που χρησιμοποιούν αναφέρθηκε ο Σωτήρης Τσιόδρας σε εκδήλωση στο Κολλέγιο Αθηνών. Ο κ. Τσιόδρας ήταν το τιμώμενο πρόσωπο στην τελετή αποφοίτησης του Κολεγίου Αθηνών και έστειλε το δικό του μήνυμα στους αρνητές του εμβολίου   «Η ζωή μας είναι μία σύνθεση από ικανότητες που τις αναπτύσσουμε με σκληρή δουλειά πολλές φορές ευνοημένοι από μία ιδιαίτερη κλίση, ένα τάλαντο σε έναν τομέα, αλλά και αδυναμίες που όλοι έχουμε. Στη ζωή μας παλεύουμε για μία σύνθεση των δύο. Στην προσπάθεια αυτή είναι προτιμότερο να βλέπει κάποιος το ποτήρι μισογεμάτο, παρά μισοάδειο και να φροντίζει να αναζητεί, να ανακαλύπτει και να αποδέχεται τις θετικές πλευρές ακόμα και τις φοβερές και διφορούμενες πλευρές της ζωής του, όπως είπε κάποιος φιλόσοφος», τόνισε ο καθηγητής λοιμωξιολογίας προς τους τελειόφοιτους του Κολλεγίου Αθηνών. Παράλληλα μιλώντας για την προσωπική του εμπειρία στη μάχη απέναντι στην πανδημία του κορονοϊού τόνισε πως: «Σε αυτή την γιορτή της χαράς, αισθάνομαι πως πρέπει να μιλήσω λίγο και για πόνο. Ο πόνος στην ζωή μας μέσω της αρρώστιας, μέσω της δοκιμασίας μας, μέσω της αποτυχίας μας σε ατομικό και συλλογικό επίπεδο -αλήθεια υπάρχει πολύς πόνος στη ζωή αυτή- γίνεται μία ευκαιρία αφύπνισης της συνείδησης και γίνεται λυτρωτικός. Πολλοί από εμάς βιώνουμε τη συνειδητοποίηση της ελευθερίας μας ακόμα και μέσα στον πόνο».  «Σε μερικές από τις πιο σημαντικές στροφές της έως τώρα δικής μου πορείας στη ζωή η αγάπη για την γνώση και την ελευθερία που πηγάζει από αυτήν, η προσοχή και η εγρήγορση για την επιστημονική αλήθεια σε συνδυασμό με την πειθαρχία, ήταν οι δικοί μου σημαντικοί οδηγοί στην αποδοχή της δικής μου ευθύνης». Ο κ. Τσιόδρας συμπλήρωσε: «Τα συνόδεψα με το αληθινό ενδιαφέρον για τον άνθρωπο, τον συνάνθρωπο, όπως η επιθυμία μου να θυσιάσω μύριες φορές για αυτόν το δικό μου «θέλω». Αυτό ήταν και έγινε η δικιά μου στιγμή, η δικιά μου προσωπική συνάντηση με την αληθινή -θέλω να πιστεύω- ελευθερία. Αυτή την ελευθερία, στην οποία με ευελιξία και θάρρος κανείς παραμένει ανοικτός στις προκλήσεις». Ο Σωτήρς Τσιόδρας αναφέρθηκε εμμέσως και στους αρνητές του κορονοϊού και των εμβολίων λέγοντας πως «από την άλλη μεριά μεταξύ των βασικών παραγόντων μιας ανελεύθερης ζωής είναι η άγνοιά μας. H δική μας άγνοια. Για το πως μπορούμε σε βασικές λειτουργίες μας να προσδιορίσουμε τις ζωές μας. Η αδράνειά μας, όπου με στείρες ασχολίες αφήνουμε την καθημερινότητα να μας ναρκώνει, αλλά και ο φόβος της ευθύνης, της δικής μας ευθύνης, ο οποίος μας οδηγεί να την μεταθέτουμε σε άλλους». «Η ελευθερία και η ευθύνη συμβαδίζουν στην ζωή μας. Θεωρώ πως το ένα δεν μπορεί να υπάρχει χωρίς το άλλο» ανέφερε και συνέχισε λέγοντας πως «το βλέπουμε στις μέρες μας. Το μοναδικό παράδειγμα στην ιστορία της πανδημίας. Στην καλλιέργεια των ψευδών ειδήσεων, των περίφημων fake news. Που σε πολλές περιπτώσεις χρησιμοποιούνται για να αρνηθούμε τις ευθύνες μας».  "
newsit.gr,https://www.newsit.gr/ellada/mitropolitis-serafeim-gia-antiemvoliastes-piran-ton-stayro-kai-ti-simaia-gia-na-yperaspistoun-ton-thanato/3326138/,Κοσμος,Μητροπολίτης Σεραφείμ για αντιεμβολιαστές: «Πήραν τον σταυρό και τη σημαία για να υπερασπιστούν τον θάνατο»,2021-07-15T10:54:20+03:00,,"NewsIT Ελλαδα Μητροπολιτης Σεραφειμ για αντιεμβολιαστες: «Πηραν τον σταυρο και τη σημαια για να υπερασπιστουν τον θανατο» Τους συμπολίτες μας να σπεύσουν να εμβολιαστούν προέτρεψε ο Μητροπολίτης Πειραιά Σεραφείμ λέγοντας ότι «πρέπει επιτέλους κάποια στιγμή να ακούμε τους επαΐοντες». Δεν έκρυψε, εξάλλου, τη δυσαρέσκειά του για το αντιεμβολιαστικό κίνημα λέγοντας ότι κάποιοι πήραν το σταυρό και τη σημαία για να υπερασπιστούν τον κορονοϊό, δηλαδή τον θάνατο.  Αναφερόμενος στο ότι ο ίδιος, ως πρόεδρος του γηροκομείου Πειραιά, είχε στείλει επιστολή από το Φεβρουάριο στο υπουργείο Υγείας, ζητώντας τον εμβολιασμό των εργαζομένων, ο μητροπολίτης Σεραφείμ είπε μιλώντας στο Mega ότι «Έχω την τιμή να προεδρεύω στο μη κερδοσκοπικού χαρακτήρα γηροκομείο Πειραιώς, που συνδιοικείται με τον δήμαρχο Πειραιώς, και τελούμε υπό την άμεση εποπτεία της αποκεντρωμένης αυτοδιοίκησης. Είμαστε ουσιαστικά μία δομή του κράτους. Αναργύρως και εγώ και ο δήμαρχος προσφέρουμε τις υπηρεσίες μας. Το ίδρυμα αυτό από το 1890 προσπαθεί να δώσει αγάπη και στοργή στην 3η και 4η ηλικία. Αυτή τη στιγμή διακονούμε 200 υπερηλίκους, εκ των οποίων οι 100 κατάκοιτοι. Επομένως είναι ένας χώρος μεγάλης ευαισθησίας και ευθύνης. Οι εργαζόμενοι έρχονται εκεί όχι για να ικανοποιήσουν το βιοποριστικό τους έργο, αλλά για να προσφέρουν κοινωνική εργασία. Συνεπώς το μείζον θέμα δεν είναι τα εργασιακά δικαιώματα ούτε το συμφέρον της όποια συντεχνίας αλλά η προστασία των υπερηλίκων. Εμείς, με το παράδειγμά μας, έχουμε κατορθώσει να έχουμε ένα ποσοστό 98% των εργαζομένων που έχουν εμβολιαστεί και 100% στους τρόφιμους. Απευθυνόμενος στους συνεργάτες μας των δομών, θέλω να τους πω ότι προσέρχονται στις δομές όχι μόνο για να ικανοποιήσουν τον βιοπορισμό τους, αλλά για να προσφέρουν κοινωνικό έργο σε ανθρώπους ανήμπορους. Τίθεται το ερώτημα. Αναστολή εργασίας άνευ αποδοχών. Έως πότε; Και αυτοί που θα προσληφθούν για να αναπληρώσουν το κενό τι θα είναι, πειραματόζωα; Είναι σοβαρά θέματα αυτά. Πρέπει να βρούμε ένα μέτρο σε αυτά. Το μείζον θέμα είναι η ζωή των ανθρώπων και η κοινωνική προσφορά». «Χτες, 2-3 χιλιάδες συμπολίτες μας, πήραν το σταυρό και τη σημαία, τα σύμβολα του έθνους μας, υπερασπιζόμενοι τον εχθρό που πλήττει τη ζωή μας, τον κορονοϊό. Το θάνατο δηλαδή. Χρειάζεται πνευματική αφύπνιση από όλους μας. Μένω έκθαμβος από αυτά τα γεγονότα», σχολίασε ο ίδιος.  Σχετικά με το πώς η εκκλησία θα βοηθήσει στο να πειστούν οι πολίτες να εμβολιαστούν, ο μητροπολίτης Πειραιώς είπε ότι «Η εκκλησία δεν επιβάλλεται. Προβάλει το λόγο της. Η εκκλησία δεν είναι αυταρχισμός. Προβάλει και τη μεταφυσική ευθύνη των πράξεων. Κάθε πράξη δεν μένει εδώ. Δεν ξεχνιέται τίποτα. Αυτά που κάνουμε θα μας κρίνουν στην αιωνιότητα. Είμαστε ελεύθεροι αλλά και υπεύθυνοι. Έχουμε εμβολιαστεί 5 εκατ. Έλληνες. Παρουσιάστηκαν 4-5 καταστάσεις δύσκολες ως συνέπειες του εμβολιασμού. Από την άλλη πλευρά έχουμε 12.500 νεκρούς. Σε αυτή τη ζυγαριά που βαραίνει το ζύγι; Τι λέει η λογική και η καρδιά μας; Συνηθίζουμε όλοι να είμαστε ειδικοί σε όλα. Ειδήμονες χωρίς να έχουμε γνώση. Πρέπει επιτέλους κάποια στιγμή να ακούμε τους επαΐοντες». Αναφερόμενος σε όσους δεν έχουν πειστεί να προχωρήσουν στον εμβολιασμό τους, ο ίδιος είπε ότι «Δεν έχουν πειστεί από τους ειδικούς. Δεν έχουν πειστεί και από το θάνατο που βλέπουν γύρω τους; Ο ιός αυτός προσβάλει το αναπνευστικό και το κυκλοφορικό. Χρειάζεται να ακούσουμε τα πορίσματα της επιστήμης. Πρέπει όλοι οι αδελφοί που διακονούν την εκκλησία του Θεού να τονίσουν την ευθύνη που έχουμε απέναντι στο δημιουργό μας, τους αδερφούς μας και τον εαυτό μας». «Η εκκλησία προβάλει σε όλους τους ανθρώπους τη μεγάλη ευθύνη που έχουμε αυτή τη στιγμή να συνασπιστούμε απέναντι σε ένα κοινό εχθρό, που λέγεται πανδημία, που λέγεται θάνατος. Αυτό είναι το χρέος όλων μας. Και παρακαλώ όλους αυτό το μήνυμα της εκκλησίας να το ακούσουμε. Να μη δαιμονοποιούμε τα πράγματα», κατέληξε ο μητροπολίτης Σεραφείμ.   "
newsit.gr,https://www.newsit.gr/topikes-eidhseis/patra-koronoios-o-mitropolitis-xrysostomos-sto-stoxastro-ton-arniton-deite-tis-skines/3326056/,Κοσμος,Πάτρα – Κορονοϊός: Ο μητροπολίτης Χρυσόστομος στο στόχαστρο των αρνητών – Δείτε τις σκηνές,2021-07-15T09:11:56+03:00,,"NewsIT Τοπικα Νεα Πατρα – Κορονοιος: Ο μητροπολιτης Χρυσοστομος στο στοχαστρο των αρνητων – Δειτε τις σκηνες Οι αρνητές των εμβολίων έφτασαν έξω από το Επισκοπείο στην Πάτρα και τα έβαλαν με τον μητροπολίτη Χρυσόστομο. Πλακάτ, συνθήματα και εντάσεις στο σημείο… Μέχρι και έξω από το Επισκοπείο της Πάτρας έφθασαν οι αντιεμβολιαστές που έκαναν χθες πορεία στην πόλη και μάλιστα με επικεφαλής δύο ρασοφόρους. Ο ένας, σύμφωνα με το flamis.gr, ήταν ο πατέρας Αναστάσιος Γκοτσόπουλος του Ι.Ν. Αγίου Νικολάου.  Οι διαδηλωτές φώναζαν συνθήματα κατά των εμβολίων και της κυβέρνησης και προσέβαλαν τον Μητροπολίτη Πατρών Χρυσόστομο αφού τον καλούσαν να βγει στο μπαλκόνι και φώναζαν πως δεν είναι άξιος όπως οι πρόγονοί μας Παλαιών Πατρών Γερμανός και άλλοι Ιεράρχες. Οι διαδηλωτές έμειναν στο σημείο για αρκετή ώρα ενώ ένας φανατικός σήκωσε πλακάτ και το έβαλε μπροστά από την πόρτα του Επισκοπείου. Στο σημείο δεν υπήρξε παρουσία της αστυνομίας, ενώ τελικά ο Μητροπολίτης προτίμησε να μην βγει στο μπαλκόνι, αντιλαμβανόμενος πως θα μπορούσαν να προκληθούν επεισόδια καθώς ανάμεσα στο πλήθος υπήρχαν κάποιοι φανατικοί.   "
newsit.gr,https://www.newsit.gr/ellada/tin-epesan-sto-deltio-tou-skai-arnites-tou-emvoliou-o-rasoforos-me-to-stayro-kai-ta-gallika/3325831/,Κοσμος,Την «έπεσαν» στο δελτίο του ΣΚΑΪ αρνητές του εμβολίου – Ο ρασοφόρος με το σταυρό και τα «γαλλικά»,2021-07-14T20:46:31+03:00,,"NewsIT Ελλαδα Την «επεσαν» στο δελτιο του ΣΚΑΙ αρνητες του εμβολιου – Ο ρασοφορος με το σταυρο και τα «γαλλικα» Συγκέντρωση διαμαρτυρίας έγινε όπως σας έχει ενημερώσει το newsit.gr, από αντιεμβολιαστές το απόγευμα της Τετάρτης, 14.07.2021, στο Κέντρο της Αθήνας. Οι αρνητές που σύμφωνα με εκτιμήσεις ήταν περίπου 4.000, διαμαρτυρήθηκαν για τα μέτρα που έχει ανακοινώσει η κυβέρνηση και τα οποία -μεταξύ άλλων- προβλέπουν τον υποχρεωτικό εμβολιασμό κατά του κορονοϊού συγκεκριμένων ομάδων που εργάζονται σε δομές που σχετίζονται με την Υγεία ή τις ευπαθείς ομάδες.  Στην πλατεία Συντάγματος, μάλιστα, βρέθηκε ρεπόρτερ του ΣΚΑΪ, ο οποίος και προσπάθησε να μεταδώσει την είδηση στο κεντρικό δελτίο ειδήσεων του σταθμού. Οι αντιεμβολιαστές -όμως- έκαναν διαρκώς «ντου» στο πλάνο με αποτέλεσμα να μην μπορεί να προχωρήσει το ρεπορτάζ, ενώ ακούστηκαν και διάφορα «γαλλικά» όπως «προδότες» και άλλα. Click4more: Συγκεντρώσεις αρνητών του εμβολίου σε Θεσσαλονίκη, Ηράκλειο, Πάτρα Το… κερασάκι στην τούρτα ήταν η στιγμή που στον φακό εμφανίστηκε και ένας ρασοφόρος κρατώντας ένα σταυρό και φωνάζοντας συνθήματα κατά του εμβολιασμού…   "
newsit.gr,https://www.newsit.gr/politikh/nd-kathari-koroidia-oi-diloseis-polaki-gia-tous-emvoliasmous/3325209/,Κοσμος,ΝΔ: «Καθαρή κοροϊδία» οι δηλώσεις Πολάκη για τους εμβολιασμούς,2021-07-13T20:57:06+03:00,,"NewsIT Πολιτικη ΝΔ: «Καθαρη κοροιδια» οι δηλωσεις Πολακη για τους εμβολιασμους Για «καθαρή κοροϊδία» κατηγορεί η Νέα Δημοκρατία τον βουλευτή του ΣΥΡΙΖΑ, Παύλο Πολάκη, σε ανακοίνωσή της με αφορμή παρέμβαση τού πρώην υφ. Υγείας σήμερα στην Ολομέλεια της Βουλής σχετικά με τα μέτρα που ανακοίνωσε χθες ο πρωθυπουργός.   Συγκεκριμένα στην εν λόγω ανακοίνωση αναφέρονται τα εξής:  «Το είδαμε κι αυτό! Τον κ. Πολάκη που έχει ταυτιστεί με τον χυδαίο λόγο, το μίσος ακόμη και με εκκλήσεις για προπηλακισμό πολιτών στη μέση του δρόμου, να καταγγέλλει τον διχασμό! Ο φίλος και συνεργάτης του πιο διχαστικού πολιτικού της μεταπολίτευσης, του αρχηγού του ΣΥΡΙΖΑ, όπως και ο ίδιος ο κ. Τσίπρας, μιλούν λες και οι πολίτες τους μαθαίνουν τώρα. Ο κ. Πολάκης μάλιστα εμφανίζεται να ανησυχεί και για την εμβολιαστική προσπάθεια. Κι αυτό τη στιγμή που ο ίδιος, όπως έχει δηλώσει, παραμένει ανεμβολίαστος και διαδίδει κατά καιρούς διάφορες απίθανες αντιεπιστημονικές θεωρίες. Τώρα κλείνει το μάτι στους αντιεμβολιαστές με πρόσχημα την υπεράσπιση των δικαιωμάτων τους, όπως κι ο κ. Τσίπρας που από τη μια μιλάει υπέρ της υποχρεωτικότητας των εμβολιασμών και από την άλλη καταγγέλλει την κυβέρνηση για “βούρδουλα”. Θα μιλούσαμε για τρικυμία αν δεν επρόκειτο για καθαρή κοροϊδία, όσων έχουν μείνει να τους ακούνε».  "
newsit.gr,https://www.newsit.gr/ygeia/Eurofound-posoi-einai-telika-oi-pragmatika-antiemvoliastes-stin-ellada-kai-posoi-stin-ypoloipi-eyropi/3322892/,Κοσμος,Eurofound: Πόσοι είναι τελικά οι πραγματικά αντιεμβολιαστές στην Ελλάδα και πόσοι στην υπόλοιπη Ευρώπη,2021-07-10T08:20:54+03:00,,"NewsIT Υγεια Eurofound: Ποσοι ειναι τελικα οι πραγματικα αντιεμβολιαστες στην Ελλαδα και ποσοι στην υπολοιπη Ευρωπη Τον πραγματικό πυρήνα των αντιεμβολιαστών στην Ελλάδα και την Ευρώπη φέρνει στο φως νέα έρευνα του Eurofound. Σύμφωνα με τα ευρήματα, η συντριπτική πλειοψηφία των πολιτών δεν είναι ριζικά αντίθετοι στα εμβόλια, όμως, πολλοί από αυτούς φοβούνται να τα κάνουν, ενώ κάποιοι άλλοι δηλώνουν ότι δεν θα τα κάνουν ποτέ.  Δείτε πόσοι είναι οι αντιεμβολιαστές, στο    "
newsit.gr,https://www.newsit.gr/politikh/nea-dimokratia-gia-polaki-syntaxthike-me-tous-antiemvoliastes-kai-tous-dikaiologise/3307032/,Κοσμος,Νέα Δημοκρατία για Πολάκη: Συντάχθηκε με τους αντιεμβολιαστές και τους δικαιολόγησε,2021-06-16T13:02:21+03:00,,"NewsIT Πολιτικη Νεα Δημοκρατια για Πολακη: Συνταχθηκε με τους αντιεμβολιαστες και τους δικαιολογησε Συνέχεια στην κόντρα με τον Παύλο Πολάκη δίνει, με νέα ανακοίνωσή της την Τετάρτη (16.06.2021) η Νέα Δημοκρατία. Η κόντρα άρχισε χθες, όταν η Νέα Δημοκρατία με αφορμή ανάρτηση του βουλευτή του ΣΥΡΙΖΑ, κάλεσε τον Αλέξη Τσίπρα να πάρει θέση και ο Παύλος Πολάκης «απάντησε» από το βήμα της Βουλής.  Στη νέα της ανακοίνωση, η Νέα Δημοκρατία καλεί ξανά τον πρόεδρο του ΣΥΡΙΖΑ να πάρει θέση και κατηγορεί τον Παύλο Πολάκη πως όχι μόνο συντάχθηκε αλλά δικαιολογεί κιόλας τους αντιεμβολιαστές. «Ο πρώην αναπληρωτής υπουργός Υγείας επί κυβέρνησης ΣΥΡΙΖΑ, κ. Πολάκης, ανοιχτά και από το βήμα της Βουλής συντάχθηκε με τους αντιεμβολιαστές και τους δικαιολόγησε λέγοντας γιατί και ο ίδιος δεν κάνει το εμβόλιο. Πίσω από ένα επίτευγμα της επιστήμης, που μέσα σε πολύ λίγο χρόνο ανακάλυψε το εμβόλιο σώζοντας εκατομμύρια ζωές, ο κ. Πολάκης είδε “κονόμα εταιρειών”», αναφέρεται σε ανακοίνωση του Γραφείου Τύπου της ΝΔ. «Και δεν έμεινε εκεί αλλά καταφέρθηκε συλλήβδην κατά των επιστημόνων, μιλώντας για “εντεταλμένη επιτροπή των λοιμωξιολόγων”. Επειδή δεν πρόκειται μόνο για άλλη μια από τις γνωστές γραφικότητες του κ. Πολάκη αλλά για ένα πολύ σοβαρό ζήτημα δημόσιας υγείας, ο κ. Τσίπρας δεν μπορεί να συνεχίσει να σιωπά. Οφείλει να πάρει θέση καθαρά και δημόσια», καταλήγει η ανακοίνωση της ΝΔ.  "
newsit.gr,https://www.newsit.gr/politikh/nd-gia-polaki-amfisvitei-eytheos-ta-emvolia-o-syriza-antagonizetai-ton-velopoulo/3306640/,Κοσμος,ΝΔ για Πολάκη: Αμφισβητεί ευθέως τα εμβόλια – Ο ΣΥΡΙΖΑ ανταγωνίζεται τον Βελόπουλο,2021-06-15T22:25:08+03:00,,"NewsIT Πολιτικη ΝΔ για Πολακη: Αμφισβητει ευθεως τα εμβολια – Ο ΣΥΡΙΖΑ ανταγωνιζεται τον Βελοπουλο Με ανακοίνωσή της, η ΝΔ επιτίθεται στον πρώην αναπληρωτή υπουργό Υγείας -επί ΣΥΡΙΖΑ– Παύλο Πολάκη, με αφορμή χθεσινή του ανάρτηση στο Facebook. «Ο πρώην αναπληρωτής Υπουργός Υγείας κ. Πολάκης με ανάρτησή του αμφισβητεί ευθέως τα εμβόλια και ουσιαστικά καλεί τους πολίτες να μην εμβολιαστούν καταφερόμενος παράλληλα κατά της επιστημονικής κοινότητας. Έχουν περάσει 24 ωρες και από τον ΣΥΡΙΖΑ σιγή.  Ζητάμε από τον κ. Τσίπρα να πάρει θέση και να καταδικάσει ευθέως τον κ. Πολάκη. Οποιαδήποτε άλλη αντίδραση αποδεικνύει για μία ακόμα φορά ότι Τσίπρας = Πολάκης και ότι ο ΣΥΡΙΖΑ ανταγωνίζεται τον κ. Βελόπουλο κλείνοντας το μάτι στους αντιεμβολιαστές».  Φωτογραφίες αρχείου: Intime.  "
newsit.gr,https://www.newsit.gr/kosmos/germania-diadilosi-kata-ton-metron-gia-tin-pandimia-sti-stoutgardi/3255194/,Κοσμος,Γερμανία: Διαδήλωση κατά των μέτρων για την πανδημία στη Στουτγάρδη,2021-04-03T22:39:55+03:00,,"NewsIT Κοσμος Γερμανια: Διαδηλωση κατα των μετρων για την πανδημια στη Στουτγαρδη Χιλιάδες άνθρωποι συγκεντρώθηκαν το Σάββατο στη Στουτγάρδη για να διαμαρτυρηθούν για τα μέτρα, την ώρα που αναζωπυρώνεται στη Γερμανία η συζήτηση για την ενίσχυση των περιορισμών, λόγω του τρίτου κύματος της πανδημίας. Αρκετές χιλιάδες διαδηλωτές, οι περισσότεροι χωρίς να φορούν μάσκες, έφτασαν το απόγευμα σε μια πλατεία, στα βορειοανατολικά προάστια της πόλης, αφού έκαναν προηγουμένως πορεία από το κέντρο της. Οι συμμετέχοντες «αγνόησαν» τις επανειλημμένες εκκλήσεις των αρχών να τηρήσουν τα μέτρα, όπως να φορέσουν τις μάσκες τους και να κρατούν αποστάσεις, ανέφερε η αστυνομία σε μια ανακοίνωσή της. Ωστόσο, δεν σημειώθηκαν σοβαρά επεισόδια.  Οι υποστηρικτές αυτού του κινήματος, του αποκαλούμενου Querdenken («Αντικομφορμιστικό»), διαφωνούν με τα μέτρα που έχουν λάβει οι αρχές για να περιορίσουν την εξάπλωση του νέου κορονοϊού και διαδηλώνουν τακτικά στη Γερμανία από την έναρξη της πανδημίας. Στους κόλπους του Querdenken συγκεντρώνονται ακροδεξιοί, ακροαριστεροί, συνωμοσιολόγοι, αντιεμβολιαστές και άλλοι. Στις 20 Μαρτίου, περίπου 20.000 άνθρωποι διαδήλωσαν στο Κάσελ, όπου σημειώθηκαν συγκρούσεις με την αστυνομία και συλλήψεις.  Στη Στουτγάρδη οι συγκεντρωμένοι κρατούσαν πανό με τα οποία ζητούσαν να τερματιστεί «η δικτατορία της Covid”. «Τα μέτρα είναι υπερβολικά», είπε μια γυναίκα, η Έβελιν, η οποία ζήτησε «να αρθεί το λοκντάουν» και είπε ότι «δεν πιστεύει» τα επίσημα στοιχεία που ανακοινώνει η κυβέρνηση όσον αφορά τον αριθμό των μολύνσεων. «Είμαι κατά του υποχρεωτικού εμβολιασμού», είπε από την πλευρά του ένας διαδηλωτής, ο Ράινερ.  "
newsit.gr,https://www.newsit.gr/kosmos/germania-diadiloseis-kata-ton-perioristikon-metron-kai-taraxes-sto-kasel/3244769/,Κοσμος,Γερμανία: Διαδηλώσεις κατά των περιοριστικών μέτρων και ταραχές στο Κάσελ,2021-03-20T20:00:34+02:00,,"NewsIT Κοσμος Γερμανια: Διαδηλωσεις κατα των περιοριστικων μετρων και ταραχες στο Κασελ Συγκρούσεις ξέσπασαν σήμερα μεταξύ αστυνομικών και διαδηλωτών που διαμαρτύρονταν για τα μέτρα κατά της πανδημίας στο Κάσελ, στην κεντρική Γερμανία, σε μια από τις μεγαλύτερες συγκεντρώσεις που έχουν οργανωθεί από τις αρχές του έτους στη χώρα. Ένας εκπρόσωπος της τοπικής αστυνομίας είπε ότι στη διαδήλωση μετείχαν 15.000-20.000 άνθρωποι.  Οι ταραχές ξεκίνησαν όταν οι συγκεντρωμένοι, οι οποίοι βρέθηκαν στην πλατεία Φρίντριχσπλατς, χωρίς προστατευτικές μάσκες και χωρίς να τηρούν τις αποστάσεις, επιχείρησαν να σπάσουν τον αστυνομικό κλοιό για να ενωθούν με μια άλλη ομάδα διαδηλωτών. Οι δυνάμεις ασφαλείας προσπάθησαν να διαλύσουν το πλήθος χρησιμοποιώντας σπρέι πιπεριού, ανέφερε ένας δημοσιογράφος του Γαλλικού Πρακτορείου. Σε άλλες περιοχές της πόλης, οι αστυνομικοί έκαναν χρήση των γκλομπ τους και εκτόξευσαν νερό υπό πίεση εναντίον διαδηλωτών που προσπαθούσαν να σπάσουν τον κλοιό και πέταγαν εναντίον τους μπουκάλια.  Σημειώθηκαν επίσης συγκρούσεις με αντιδιαδηλωτές, όταν οι διαμαρτυρόμενοι για τα μέτρα ξεκίνησαν να αποχωρούν από τα σημεία όπου τους είχε επιτραπεί να συγκεντρωθούν, στους δρόμους του Κάσελ. Η αστυνομία κατηγόρησε τους συγκεντρωμένους για «επανειλημμένες επιθέσεις» εναντίον εργαζομένων στις υπηρεσίες επειγόντων περιστατικών. «Δεν θα ανεχθούμε τέτοιες επιθέσεις» τόνισαν οι αρχές, που διέλυσαν πρόωρα τη συγκέντρωση στη Φρίντριχσπλατς επειδή δεν τηρούνταν οι υγειονομικοί κανονισμοί. Η κινητοποίηση αυτή οργανώθηκε από το κίνημα Querdenker («Αντικομφορμιστικό») το οποίο από τις αρχές της πανδημίας έχει πραγματοποιήσει πολλές μεγάλες διαδηλώσεις κατά των μέτρων στη Γερμανία. Στους κόλπους του συγκεντρώνει ένα ετερόκλητο πλήθος από ακροαριστερούς, ακροδεξιούς, αντιεμβολιαστές και συνωμοσιολόγους. Στο Κάσελ, ορισμένοι διαδηλωτές κρατούσαν πλακάτ με τα συνθήματα: «Βάλτε τέλος στην καραντίνα» και «Αντάρτες του Κορόνα». Παράλληλα, η αστυνομία διέλυσε μια μικρή συγκέντρωση 150 ανθρώπων στην Πύλη του Βρανδεμβούργου, στην καρδιά του Βερολίνου, γιατί δεν τηρούνταν οι κανονισμοί, όπως μεταδίδει το πρακτορείο Sputnik επικαλούμενο την τοπική αστυνομία. Ορισμένοι από τους διαδηλωτές κατευθύνθηκαν κατόπιν στο Πάρκο Τιργκάρτεν και άλλοι προς το κτίριο του Ράισταγκ. Περίπου 300 άνθρωποι συμμετείχαν εξάλλου σε μια άλλη συγκέντρωση στην Αλεξάντερπλατς. Στη γειτονική Ελβετία, χιλιάδες άνθρωποι διαδήλωσαν σήμερα στην πόλη Λίσταλ ζητώντας επίσης να αρθούν τα περιοριστικά μέτρα. Στη Λιθουανία, περισσότεροι από 100 άνθρωποι συγκεντρώθηκαν στην Πλατεία του Καθεδρικού, στο Βίλνιους και κάποιοι από αυτούς δεν φορούσαν μάσκες, ούτε τηρούσαν τις αποστάσεις, μετέδωσε η ειδησεογραφική ιστοσελίδα LRT.lt  "
newsit.gr,https://www.newsit.gr/ygeia/emvolio-aneparkeia-alla-kai-doseis-pou-petiountai-ta-pente-megala-provlimata-pagkosmios/3200981/,Κοσμος,Εμβόλιο: Ανεπάρκεια αλλά και… δόσεις που πετιούνται! Τα πέντε μεγάλα προβλήματα παγκοσμίως,2021-01-14T13:46:04+02:00,,"NewsIT Υγεια Εμβολιο: Ανεπαρκεια αλλα και… δοσεις που πετιουνται! Τα πεντε μεγαλα προβληματα παγκοσμιως Μικρός αριθμός δόσεων, δυσκολίες αποθήκευσης, αργοκίνητες διοικητικές διαδικασίες, καχυποψία του πληθυσμού, και το εμβόλιο προχωρά… μετ’ εμποδίων. Αφού κατάφερε να μπει στην παραγωγή μετά από ένα πρωτοφανές «ράλι» ώστε να βρεθεί το κατάλληλο σε χρόνο ρεκόρ και να αντιμετωπιστεί ο κορονοϊός, τώρα οι δυσκολίες φαίνεται να καθυστερούν πολύ στην επιστροφή στην κανονικότητα.  Η ανεπάρκεια δόσεων των εμβολίων αγωνίζεται να ακολουθήσει το ρυθμό της ανάπτυξης και της έγκρισής του, που έγιναν σε χρόνους ρεκόρ. Ελλείψει επαρκών στοκ, τα μεγάλα εμβολιαστικά κέντρα στο Βερολίνο και στην Νέα Υόρκη καθυστέρησαν να ανοίξουν τις πόρτες τους, ενώ άλλα παραμένουν ακόμη κλειστά.  Στην Νέα Υόρκη, παραδόθηκαν 1 εκατομμύριο δόσεις για τα 4 εκατομμύρια των ατόμων που ανταποκρίνονται στα κριτήρια του εμβολιασμού. click4more: Κορονοϊός: Τι έδειξε η ελληνική εμπειρία σε 22 έγκυες στο «Αττικόν»  Υπό πίεση, η Ευρωπαϊκή Ενωση διπλασίασε τις προπαραγγελίες του εμβολίου Pfizer-BioNTech, μόλις παραδόθηκαν οι πρώτες παρτίδες του εμβολίου της Moderna και ένα τρίτο εμβόλιο είναι πιθανόν να εγκριθεί μέχρι το τέλος του Ιανουαρίου. Περί τα 600 εκατομμύρια δόσεις αναμένεται να είναι διαθέσιμες στην ΕΕ τους προσεχείς μήνες. Η γερμανική BioNTech υπόσχεται 2 δισεκατομμύρια δόσεις από σήμερα μέχρι το τέλος του έτους, δηλαδή 700 εκατομμύρια περισσότερες από τις προβλεπόμενες, με την εφαρμογή του πρωτοκόλλου που επιτρέπει την εξαγωγή 6, αντί 5, δόσεων ανά φυαλίδιο και με την λειτουργία νέας μονάδας παραγωγής στην Γερμανία. Η ανεπάρκεια των δόσεων συνοδεύεται ορισμένες φορές από άλλα προβλήματα. Στην Γαλλία, για παράδειγμα, διανεμήθηκαν δύο φορές λιγότερες σύριγγες από τις δόσεις, καθιστώντας αδύνατο μεγάλο αριθμό εμβολιασμών. Θέματα υπάρχουν επίσης με τα φυαλίδια. Ομως, η γερμανική Schott, ένας από τους βασικούς κατασκευαστές, διαβεβαιώνει ότι θα είναι σε θέση να παραδώσει αρκετά φυαλίδια για τα 2 δισεκατομμύρια δόσεις αυτόν τον χρόνο. Το εμβόλιο του αγγελιοφόρου RNA (mRNA), η ιατρική καινοτομία που χρησιμοποιείται για την παρασκευή των δύο προϊόντων που κυκλοφορούν αυτήν την στιγμή στην Ευρώπη, πρέπει να διατηρείται σε πολύ χαμηλές θερμοκρασίες. Ειδικά το εμβόλιο Pfizer/BioNTech διατηρείται σε θερμοκρασία -70 βαθμών για μεγάλο χρονικό διάστημα και στην συνέχεια, όταν βγει από την βαθιά κατάψυξη μπορεί να διατηρηθεί για 5 ημέρες σε θερμοκρασίες ανάμεσα στους 2 και 8 βαθμούς, γεγονός που αφήνει μικρά περιθώρια κινήσεων και δίνει χώρο στην ευρηματικότητα. Ετσι στην Βαυαρία, μέρος των δόσεων αποθηκεύτηκε σε φορητά ψυγεία του κάμπινγκ. Εκατοντάδες δόσεις αχρηστεύθηκαν έτσι τις πρώτες ημέρες, λόγω του φόβου κενών στην αλυσίδα της ψύξης. Στην Βουλγαρία, η πρώτη αποστολή δόσεων έγινε στο τέλος του Δεκεμβρίου έγινε σε φορτηγά ψυγεία παραγωγού λουκάνικων, τροφοδοτώντας την καχυποψία του πληθυσμού. Η Ισπανία δεν μπόρεσε να λάβει δόσεις στα τέλη του Δεκεμβρίου εξαιτίας προβλήματος «θερμοκρασίας» σε εργοστάσιο του Βελγίου, ενώ η πρόσφατη σφοδρή χιονόπτωση και το κλείσιμο του αεροδρομίου της Μαδρίτης Μπαράχας πρόσθεσε νέα προβλήματα τροφοδοσίας στην ισπανική κακοτυχία. Η αποθήκευση των εμβολίων αποτελεί σπαζοκεφαλιά στην Ινδία, η οποία έχει θέσει ως στόχο τον εμβολιασμό 300 εκατομμυρίων ανθρώπων μέχρι τον Ιούλιο. Η τήρηση της αλυσίδας ψύξης στην περίπτωση της Ινδίας σημαίνει την επιστράτευση 29.000 σημείων αποθήκευσης και 41.000 καταψυκτών. Το πρόβλημα της γραφειοκρατίας εξηγεί την καθυστέρηση της εκστρατείας εμβολιασμού στην Γαλλία. Εγχειρίδιο οδηγιών 45 σελίδων είχε σταλεί στο υγειονομικό προσωπικό για να συνοδεύσει τους εμβολιασμούς στους οίκους ευγηρίας. Οι υγειονομικές αρχές είχαν προβλέψει ιατρική εξέταση κάθε υποψήφιου για εμβολιασμό πέντε ημέρες πριν από τον εμβολιασμό. Αυτό καταργήθηκε και το εγχειρίδιο των οδηγιών περιορίσθηκε στις 20 σελίδες. Η γαλλική κυβέρνηση έχει επίσης χρησιμοποιήσει ιδιωτικά ιατρεία στο πλαίσιο μίας διαδικασίας στην οποία συμμετέχουν υγειονομικές αρχές, ιατρικά και παραϊατρικά ιδρύματα και τοπικοί θεσμοί. Η έναρξη των εκστρατειών εμβολιασμού μέσα στην περίοδο των γιορτών δεν διευκόλυνε τις επιχειρήσεις, κυρίως στην Ισπανία, όπου οι υπηρεσίες δεν έκαναν εμβολιασμούς εκείνες τις ημέρες, παραδέχθηκε ο επικεφαλής επιδημιολόγος του υπουργείου Υγείας. Οι εμβολιαστές αντιλήφθηκαν γρήγορα ότι μπορούσαν να βγάλουν έξι δόσεις αντί για πέντε από κάθε φυαλίδιο του εμβολίου Pfizer/BioNTech. Ομως, καθώς για την έκτη δόση δεν είχε δοθεί έγκριση, έπρεπε να την πετούν. Εκτοτε, οι υγειονομικές αρχές έχουν αλλάξει το πρωτόκολλο, ώστε να μην χάνεται σταγόνα. Ωστόσο, εξακολουθούν να υπάρχουν απώλειες. Νοσοκομεία στην Νέα Υόρκη πέταξαν ολόκληρα φυαλίδια ελλείψει υποψηφίων για εμβολιασμό κατά το πρώτο κύμα του εμβολιασμού. «Δεν υπάρχουν οδηγίες για το τι πρέπει να γίνει με τις δόσεις που περισσεύουν», δήλωσε στο AFP ο δρ Σάαντ Ομερ, διευθυντής του Ινστιτούτου παγκόσμιας Υγείας του Yale. click4more: Κορονοϊός: Τουλάχιστον 5 μήνες ανοσία μετά την ανάρρωση ίδια με αυτή του εμβολίου Μία λύση θα μπορούσε να είναι η κατάρτιση επικουρικής λίστας σε περίπτωση που δεν παρουσιάζονται οι υποψήφιοι της κύριας λίστας για εμβολιασμό, «όπως είναι τα εισιτήρια της τελευταίας στιγμής στο Μπρόντγουέι». Στις Ηνωμένες Πολιτείες, από τα 25,4 εκατομμύρια των πρώτων δόσεων των εμβολίων Pfizer και Moderna που διανεμήθηκαν στην χώρα, μόνο 8,9 εκατομμύρια (35%) είχαν χορηγηθεί στις 11 Ιανουαρίου, σε μία εκστρατεία εμβολιασμού που χαρακτηρίσθηκε «φάρσα» από τον νεοεκλεγέντα πρόεδρο Τζο Μπάιντεν. Το κλείσιμο των ραντεβού μπορεί να γίνει επίσης χαώδης διαδικασία. Στην Θουριγγία (Γερμανία) η ιστοσελίδα εγγραφής έγινε στόχος κυβερνοεπίθεσης, προκαλώντας στην απώλεια πολλών εκατοντάδων αιτήσεων για ραντεβού. Σε άλλες χώρες, τα τηλεφωνικά δίκτυα και το Ιντερνετ κράσαραν. Το αντιεμβολιαστικό συνοθύλευμα και οι, ορισμένες φορές, βίαιες εκδηλώσεις του, έχουν οδηγήσει σειρά κυβερνήσεων, όπως της Γαλλίας και της Αυστρίας, να χρησιμοποιούν αργές διαδικασίες. Ο σκεπτικισμός ορισμένων απέναντι στα εμβόλια είναι πιο έντονος στην κεντρική και την ανατολική Ευρώπη. Αλλά, αυτό το πνεύμα απειλεί και το ιατρικό σώμα. Στη Γαλλία, για παράδειγμα, λιγότεροι από τους μισούς γιατρούς δήλωναν τον Νοέμβριο ότι θα εμβολιαστούν, ωστόσο αυτό φαίνεται πως έχει αλλάξει. Στην Λετονία, πολλοί εργαζόμενοι στο νοσοκομείο του Ντούνεμπουργκ, την δεύτερη σε μέγεθος πόλη της χώρας, αρνούνται να εμβολιαστούν. Στην Γερμανία, οι μισοί νοσηλευτές δεν θέλουν εμβόλιο, γεγονός που οδήγησε τον βαυαρό πρωθυπουργό να ζητήσει υποχρεωτικό εμβολιασμό του νοσηλευτικού προσωπικού.  "
newsit.gr,https://www.newsit.gr/ellada/ti-esteile-sti-meth-ton-ypodioikiti-tou-thriasiou-meta-to-emvolio-i-zoi-tou-kremetai-se-mia-klosti/3197063/,Κοσμος,Τι έστειλε στη ΜΕΘ τον υποδιοικητή του Θριασίου μετά το εμβόλιο – «Η ζωή του κρέμεται σε μια κλωστή»,2021-01-08T18:12:39+02:00,,"NewsIT Ελλαδα Τι εστειλε στη ΜΕΘ τον υποδιοικητη του Θριασιου μετα το εμβολιο – «Η ζωη του κρεμεται σε μια κλωστη» Παραμένει κρίσιμη, αλλά σταθερή η κατάσταση της υγείας του 54χρονου υποδιοικητή του Θριασίου νοσοκομείου, που εισήχθη στην εντατική με οξεία αναπνευστική ανεπάρκεια, λίγα μόλις 24ωρα μετά τον εμβολιασμό του για τον κορονοϊό. Οι γιατροί αναζητούν την αιτία που ο 54χρονος άνδρας από την μια μέρα στην άλλη βρέθηκε στην εντατική και σύμφωνα με την σύζυγό του  ζωή του κρέμεται σε μια κλωστή.  «Είναι ακόμη διασωληνωμένος σε καταστολή στη ΜΕΘ της Νίκαιας. Κι αυτό που προσπαθούμε να παλέψουμε, οι γιατροί δηλαδή, είναι να τον κάνουν καλά. Κυριολεκτικά να ζήσει. Η ζωή του κρέμεται σε μια κλωστή» ανέφερε μιλώντας στην εκπομπή Live News η σύζυγος του υποδιοικητή. Στις 27 Δεκεμβρίου, ο 54χρονος διοικητικός του Θριάσιου και στέλεχος του ΣΥΡΙΖΑ, Χρήστος Πιλάλης έκανε το εμβόλιο για τον κορoνοϊό. Τις μέρες που ακολούθησαν η υγεία του άρχισε, για άγνωστο λόγο να επιδεινώνεται, με τους γιατρούς του, όπως λέει η σύζυγός του να μην αποκλείουν να πρόκειται για παρενέργεια του εμβολίου.  «Δεν το αποκλείει κανείς από τους γιατρούς. Αυτή τη στιγμή όσοι λένε ότι αποκλείεται ότι είναι παρενέργεια του εμβολίου δεν θα έπρεπε να το λένε γιατί τα επιστημονικά δεδομένα που έχουμε δεν μας το εξασφαλίζουν απόλυτα αυτό. Θα έπρεπε και μερικοί που βγαίνουν και κάνουν δηλώσεις να σέβονται τη μάχη που δίνει» συμπλήρωσε η σύζυγος του 54χρονου. Τριάντα λεπτά μετά την αλλαγή του χρόνου, ο αναπληρωτής διοικητής του Θριάσιου, διασωληνώθηκε. Οι πρώτες ώρες ήταν δραματικές με τους γιατρούς να προσπαθούν να τον κρατήσουν στη ζωή. «Παρ’ ολίγον να φύγει κάποια στιγμή. Την Πρωτοχρονιά, την πρώτη μέρα που μετακινήθηκε από το Θριάσιο στη Νίκαια το μεσημέρι, νωρίς το απόγευμα, υπήρξε αυτός ο κίνδυνος, τον οποίο ευτυχώς τον ξεπέρασε» πρόσθεσε η σύζυγός του. Σύσσωμο το ιατρικό προσωπικό του νοσοκομείου προσπαθεί να βρει την αιτία που προκάλεσε την κατάρρευση των πνευμόνων του, καθώς ο 54χρονος δεν είχε σχετικό υποκείμενο νόσημα. «Έχουν αποκλείσει ότι είναι ο ιός του covid, ο ιός της γρίπης, άλλοι ιοί ή μικρόβια και τώρα προσπαθούν μήπως υπάρχει κάποιο βακτήριο που έχει προκαλέσει την οξεία αναπνευστική ανεπάρκεια. Ξέρετε έχουμε κάνει πάρα πολλές αναλύσεις σε πολλά εργαστήρια ακόμη και στο ΠΑΣΤΕΡ, ακόμη και στο ΙΙΕΒΕΑΑ, ακόμη και στο Σωτηρία. Πλέον αγωνιούμε, θέλουμε να βρεθεί τι φταίει» συμπλήρωσε η σύζυγος του 54χρονου. Υπό τον φόβο ενδονοσοκομειακής λοίμωξης, η σύζυγος του 54χρονου υποδιοικητή αγωνιά για τις επόμενες ημέρες. «Δεν μας αφήνουν εκεί. Τα πρωινά είμαι εκεί όσο μπορώ μέχρι το μεσημέρι και πάλι ένα λεπτό με αφήνουν να μπαίνω και δεν μπαίνω μέσα (στη ΜΕΘ) για να μην μεταφέρουμε κάποιο μικρόβιο. Από την πόρτα βλέπω τον άντρα μου» τόνισε. Η ίδια όπως άλλωστε και ο σύζυγος της που εμβολιάστηκε δηλώνουν πως δεν είναι αντιεμβολιαστές, αλλά αναμένουν την απάντηση που θα λύσει το μυστήριο, για την ραγδαία επιδείνωση του Χρήστου Πιλάλη.   "
newsit.gr,https://www.newsit.gr/ygeia/to-emvolio-kata-tou-koronoiou-den-prepei-na-ginetai-pantou-erxetai-to-elliniko-rapid-test/3180396/,Κοσμος,«Το εμβόλιο κατά του κορονοϊού δεν πρέπει να γίνεται… παντού – Έρχεται το ελληνικό rapid test»,2020-12-12T16:15:23+02:00,,"NewsIT Υγεια «Το εμβολιο κατα του κορονοιου δεν πρεπει να γινεται… παντου – Ερχεται το ελληνικο rapid test» Αντίστροφα μετράει ο χρόνος για να κυκλοφορήσει στην Ελλάδα το πρώτο ελληνικό rapid test, την παραγωγή του οποίου δεν αποκλείεται να αναλάβουν σε σύμπραξη δυο ελληνικές εταιρίες. Το αποκάλυψε ο εκπρόσωπος της Γενικής Γραμματείας Έρευνας και Τεχνολογίας στην «Εμβληματική Δράση» Χρήστος Κίττας, που δεν απέκλεισε και το να παραχθούν στη χώρα μας μονοκλωνικά αντισώματα ενώ τόνισε πως οι εμβολιασμοί δεν πρέπει να γίνονται… παντού. Το αν θα παραχθούν στην Ελλάδα θεραπευτικά μονοκλωνικά αντισώματα ενάντια στον Sars-CoV-2 (κορονοϊός) δεν αποκλείεται, αλλά υπάρχουν προϋποθέσεις, είπε στο   ο Χρήστος Κίττας, που μίλησε και για το ελληνικό rapid test.  Click4more Εμβόλιο για τον κορονοϊό: Ποια είναι η διαδικασία για να κλείσετε ραντεβού Η παραγωγή μονοκλωνικών αντισωμάτων, επισημαίνει, έχει επιτευχθεί σε ελάχιστες χώρες στον κόσμο. «Τα αντισώματα που παρήχθησαν και θα χρησιμοποιηθούν για το rapid test, έχουν σταλεί στην Regeneron, η οποία τα έχει αναλύσει και μας έχει στείλει mail, το οποίο πιστοποιεί ότι είναι πολύ ισχυρά. Για να γίνουν φάρμακο χρειάζεται να τα πάρει μία πολύ μεγάλη βιομηχανία και να προχωρήσει στη διαδικασία “εξανθρωποποίησης” (humanization) όπως λέγεται. Δυνητικά θα μπορούσε να επιτευχθεί κάτι τέτοιο αν βρεθεί μία ειδική φαρμακοβιομηχανία» αναφέρει χαρακτηριστικά ο πρώην πρύτανης του ΕΚΠΑ.  Για το ελληνικό rapid test που υπολογίζει ότι θα είναι έτοιμο να διανεμηθεί στην αγορά εντός δύο-τριών μηνών, λέει ότι μία ή δύο ελληνικές εταιρείες, πιθανώς σε σύμπραξη, που θα αναλάβουν την παραγωγή του, έχουν ήδη δείξει ενδιαφέρον και θα γνωστοποιηθούν τις επόμενες μέρες. Click4more Παγκόσμια πρωτιά! Αγοράκι γεννήθηκε στο Αττικόν με κορονοϊό ενώ η μητέρα του τον ξεπερνούσε Όσον αφορά τον εμβολιασμό, ο κ. Κίττας εκτιμά ότι σε πρώτη φάση δεν πρέπει να γίνεται σε φαρμακεία, αλλά σε ιατρικές δομές. Απαντά επίσης σε επιχειρήματα αρνητών του εμβολίου, αναφέρεται στους υγειονομικούς που ανήκουν σε αυτή την κατηγορία, καθώς επίσης εκφράζει την αισιοδοξία του ότι η εμβολιαστική κάλυψη του πληθυσμού, θα είναι ικανοποιητική, γιατί όπως λέει ο κόσμος τελικά θα σπεύσει να εμβολιαστεί, όταν δει ότι ο διπλανός του δεν έπαθε κάτι από το εμβόλιο.    «Το ελληνικό rapid τεστ από πλευράς ερευνητικής έχει περατωθεί, τώρα είμαστε στα διαδικαστικά να βρούμε την εταιρεία που θα αναλάβει την παραγωγή, η οποία πρέπει να είναι ελληνική. Οι διαδικασίες θα κινηθούν γρήγορα και θα το έχουμε περίπου σε ένα μήνα» ανακοινώσατε την πρώτη Δεκεμβρίου. Σε ποια φάση βρισκόσαστε τώρα; Οι εταιρείες οι Ελληνικές, μπορεί να είναι μία, μπορεί δύο σε σύμπραξη, έχουν ήδη εντοπισθεί. Δεν έχουμε ακόμη τελειώσει τις συζητήσεις. Η ελληνική γραφειοκρατία είναι ένα γνωστό εμπόδιο και για αυτό και στην πρώτη μου ανακοίνωση ήμουν μάλλον αισιόδοξος, όπως είμαστε πάντα οι ερευνητές που μας συνεπαίρνει η δημιουργία και ξεχνάμε τα διαδικαστικά. «Φτιάξαμε το καλό ελληνικό κρασί και τώρα θέλουμε την εμφιάλωση», αν μπορούσα να χρησιμοποιήσω αυτή την παρομοίωση. Σε λίγες μέρες πιστεύω ότι θα επέλθει συμφωνία με μία ή δύο ελληνικές εταιρείες. Βρισκόμαστε σε καλό δρόμο. Από κει και πέρα εξαρτάται από την ταχύτητα με την οποία θα μπορέσουν να ανταποκριθούν οι εταιρείες αυτές, η οποία δεν νομίζω ότι θα είναι σημαντικά αργή. Και μετά θα περάσουμε σε ένα στάδιο δοκιμασίας. Εμείς το έχουμε ήδη δοκιμάσει το προϊόν σε ένα σημαντικό αριθμό ασθενών από τον Ευαγγελισμό και το Αττικόν σε συνεργασία με τον κ. Τσιόδρα και την κ. Κοτανίδου. Ωστόσο χρειάζεται ένας ευρύτερος έλεγχος, ο οποίος δεν θα είναι μακρόχρονος, αφού δυστυχώς είναι πολλοί οι θετικοί στον ιό, είτε νοσούντες, είτε ασυμπωματικοί που υπάρχουν στη χώρα μας και έτσι δεν θα υπάρχουν αριθμητικά προβλήματα. Υπολογίζω ότι σε δύο τρεις μήνες θα έχει ολοκληρωθεί ο έλεγχος και το τεστ θα μπορέσει να διανεμηθεί. Τα rapid test για τον SARS-CoV-2 ήρθαν για να μείνουν; θα χρησιμοποιούνται και μετά το εμβόλιο; Τα rapid test ή οι ταχείες δοκιμασίες για το αντιγόνο του ιού, για να το πούμε ελληνικά, δεν θα εκλείψουν με το εμβόλιο. Θα είναι ένα απαραίτητο εργαλείο, μία εξέταση που θα την χρησιμοποιούμε συνεχώς, αφού ο ιός ακόμη και μετά τα εμβόλια και τα φάρμακα θα πάρει κάποιο χρόνο, όπως μας τονίζουν οι ειδικοί, για να εξαφανιστεί. Θα είναι ένα όπλο στη φαρέτρα μας, που θα το χρησιμοποιούμε για να παρακολουθούμε τα αποτελέσματα της προσπάθειας περιορισμού της πανδημίας. «Το τεστ θα πρέπει να γίνεται με τη βοήθεια ενός υγειονομικού, ενώ σε δεύτερο σκέλος μπορεί να παραχθεί προϊόν που θα μπορούμε να το κάνουμε και μόνοι μας», έχετε επίσης δηλώσει. Και θα ήθελα να μου πείτε περισσότερα πράγματα για αυτό το «κάντο μόνος σου τεστ». Click4more Κορονοϊός: “Πατάει γκάζι” η κυβέρνηση για το εμβόλιο – Τηλεδιάσκεψη για την αποθήκευση και τη διανομή Είναι τεράστιας σημασίας η παρουσία εκπαιδευμένου υγειονομικού προσωπικού για να αποφύγουμε να έχουμε αποτελέσματα ψευδώς θετικά ή ψευδώς αρνητικά. Θα μπορούσε, και είναι θέμα της βιομηχανίας να φτιαχτεί, ένα τεστ που μπορεί να γίνεται ατομικά. Αλλά σε αυτή τη φάση όμως κάτι τέτοιο είναι αντιεπιστημονικό. Ίσως αργότερα όταν τα πράγματα καταλαγιάσουν και βρεθούμε σε μία ισορροπία. Η τεχνική των αντισωμάτων που χρησιμοποιείται για το rapid τεστ, είναι η ίδια με τα αντισώματα της Regeneron, με τα οποία ξεκινά κλινική μελέτη σε λίγες μέρες στην Ελλάδα και πρόκειται για φαρμακευτική θεραπεία έναντι του ιού; Όχι η τεχνική δεν είναι ίδια ακριβώς. Είναι συναφής. Τα αντισώματα που παρήχθησαν και θα χρησιμοποιηθούν για το rapid test, έχουν σταλεί στην Regeneron, η οποία τα έχει ήδη αναλύσει και μας έχει στείλει mail, με το οποίο πιστοποιεί ότι είναι πολύ ισχυρά. Άρα υπάρχει το ενδεχόμενο να αποκτήσουμε μετά το ελληνικό rapid test και ελληνική θεραπεία μονοκλωνικών αντισωμάτων; Αυτή τη στιγμή εμείς κοιτάζουμε να ολοκληρώσουμε τις διαδικασίες για το ελληνικό rapid test. Αυτά τα αντισώματα για να γίνουν φάρμακο χρειάζεται να τα πάρει μία πολύ μεγάλη βιομηχανία και να προχωρήσει στην διαδικασία «εξανθρωποποίησης» (humanization). Δυνητικά αυτό θα μπορούσε να επιτευχθεί, αν βρεθεί μια ειδική φαρμακοβιομηχανία. Δηλαδή να επιτευχθεί μία συνεργασία της ερευνητικής ομάδας υπό τον καθηγητή κ. Γοργούλη με κάποια μεγάλη εγχώρια ή διεθνή φαρμακοβιομηχανία, η οποία θα έχει την τεχνογνωσία στο humanization. Και προδήλως αν τα αντισώματα παραχθούν εδώ θα είναι και φθηνότερα; Καθότι γνωρίζουμε ότι είναι πανάκριβα και μέχρι στιγμής αν δεν κάνω λάθος κοστολογούνται 1.200 ευρώ η δόση. Ευχής έργον είναι να υπάρξει η τεχνογνωσία και η δυνατότητα από μια αμιγώς ελληνική εταιρεία, η οποία προφανώς θα συστρατευθεί για το γενικότερο καλό, και θα προσφέρει στον ελληνικό τουλάχιστον πληθυσμό φθηνότερα αντισώματα. Αξίζει να αναφέρουμε πάντως ότι η παραγωγή τέτοιων αντισωμάτων έχει επιτευχθεί σε ελάχιστες χώρες στον κόσμο. Όσον αφορά τώρα στον εμβολιασμό έναντι του νέου κορονοϊού ποια είναι η εκτίμηση σας για την εμβολιαστική κάλυψη του πληθυσμού; Ο Έλληνας θα εμπιστευθεί τα εμβόλια πρώτης γενιάς; Θα έλεγα ότι πρέπει να τα εμπιστευθεί. Νομίζω ότι στην αρχή κάποιοι θα είναι διστακτικοί. Θα εμβολιαστεί βέβαια αρκετός κόσμος που δεν φοβάται, ένα 30-40% σίγουρα. Και προοδευτικά θα ακολουθήσουν και οι υπόλοιποι, όταν δουν ότι δεν έπαθε κανείς τίποτα, θα συμμετάσχουν και αυτοί στον γενικό εμβολιασμό. Νομίζω ότι στο τέλος θα έχουμε ένα καλό ποσοστό εμβολιασθέντων. Πώς κατατάσσετε τους αρνητές; Οι κατηγορίες των ανθρώπων που αντιστέκονται είναι δύο: Οι ιδεολόγοι αντιεμβολιαστές που έχουν μία διαφορετική φιλοσοφία γενικά σε θέματα εμβολιασμού. Και βεβαίως είναι και αυτοί που παρασύρονται από τις διάφορες επιεικώς θα έλεγα κακοήθειες, που δυστυχώς και δικοί μας συνάδελφοι ενίοτε τις διακινούν στο διαδίκτυο.  Με αυτούς τους συναδέλφους σας που μόλις αναφέρατε τι πιστεύετε ότι πρέπει να γίνει; Ο εμβολιασμός δεν θα είναι υποχρεωτικός. Είναι δικαίωμα τους να μην εμβολιαστούν, ωστόσο έχουν ευθύνη απέναντι στον ασθενή που πάει στο νοσοκομείο ή σε μία δημόσια δομή και απέναντι στην κοινωνία. Δεν μπορείς να διαχειριστείς κάτι τέτοιο με τη βία. Εκτιμώ ότι ο αριθμός των γιατρών που δεν θα εμβολιαστούν, τελικά θα είναι μικρότερος από αυτόν που διαδίδεται. Όπως σήμερα και χωρίς εμβόλιο με όλα τα μέτρα προστασίας που λαμβάνονται πηγαίνει κάποιος στο νοσοκομείο και εμπιστεύεται ότι ο γιατρός ακολουθεί ένα συγκεκριμένο και ασφαλές πρωτόκολλο, νομίζω έτσι θα συνεχίσει να γίνεται. Δεν μπορείς να τους βγάλεις από το σύστημα αφού υπάρχουν ελλείψεις. Φαντάζομαι ότι και οι ίδιοι θα δείξουν υπευθυνότητα και θα λάβουν όλα τα απαραίτητα μέτρα. Ποια επιχειρήματα θα χρησιμοποιούσατε για να πείσετε έναν αρνητή να κάνει το εμβόλιο; Στη θεωρία του ότι το εμβόλιο δεν είναι ασφαλές επειδή δημιουργήθηκε πολύ γρήγορα θα απαντούσα: Τον ιό του Aids κάναμε 4 – 5 χρόνια για να τον αποκρυπτογραφήσουμε. Τον κορονοϊό κάναμε ένα μήνα για να τον αποκρυπτογραφήσουμε. Στο φόβο τους για μελλοντικές παρενέργειες απαντώ: Ότι έτσι κι αλλιώς και το εμβόλιο της γρίπης που κάνουμε και το οποίο κάθε χρόνο αλλάζει, το εμπιστευόμαστε χωρίς να αναρωτιόμαστε τι θα γίνει μετά από δέκα, δεκαπέντε χρόνια. Το ίδιο ισχύει και τώρα. Άλλωστε παρενέργειες υπάρχουν σε όλα τα φάρμακα. Ακόμα και στην ασπιρίνη. Για παράδειγμα επίσης σε ένα αλλεργικό άτομο, πολλά αντιβιοτικά δημιουργούν αλλεργικές αντιδράσεις και όμως παίρνουμε τα αντιβιοτικά. Μήπως εξ αυτού του λόγου θα ήταν σκόπιμο ο εμβολιασμός σε πρώτη φάση να γίνεται αποκλειστικά σε ιατρική δομή; Για μία πανδημία σαν αυτή προκύπτει η ανάγκη να ληφθεί η μέριμνα από την Πολιτεία, ώστε ο εμβολιασμός να γίνεται σε τόπους που θα είναι ιατρικά εξοπλισμένοι να αντιμετωπίσουν τα ελάχιστα αναμενόμενα συμβάματα, όπως γίνεται με κάθε φάρμακο. Άρα όχι σε φαρμακεία; Σε πρώτη φάση όχι. Πότε εκτιμάτε ότι θα γνωρίζουμε αν θα κάνουμε το ίδιο εμβόλιο κάθε χρόνο ή όχι; Αυτό θα το δούμε μετά τη φετινή χρονιά και μετά την ανάλυση που θα γίνει, όπως συμβαίνει κάθε χρόνο με άλλους ιούς όπως της γρίπης για την οποία κάθε καλοκαίρι γίνεται έλεγχος κι έτσι παρασκευάζονται τα καινούργια ετήσια εμβόλια. Οι διαδικασίες fast track για τη δημιουργία εμβολίων πιστεύετε ότι ανοίγουν δρόμους; Η τεχνολογία και η τεχνογνωσία αλλάζει μέρα με τη μέρα. Είναι εκπληκτικές οι μέθοδοι που χρησιμοποιήθηκαν σήμερα. Φυσικά και η πανδημία άνοιξε νέους δρόμους. Και θα το δούμε και σε άλλα εμβόλια που θα χρησιμοποιηθούν στο μέλλον. Θα δημιουργούνται μέσα σε ένα χρόνο και ίσως και πολύ πιο γρήγορα. Στο Εργαστήριο Ιστολογίας – Εμβρυολογίας της Ιατρικής Σχολής του ΕΚΠΑ που συστάθηκε η Εμβληματική Δράση υπό τον Δρ. Βασίλη Γοργούλη, καθηγητή και διευθυντή, γνωρίζω ότι έχετε αφήσει «γερό αποτύπωμα», καθότι είστε ο προηγούμενος διευθυντής. Μετά το μεγάλο επίτευγμα του ελληνικού rapid test, ποια θεωρείτε ότι θα είναι η επόμενη επιτυχία, ίσως και στην postcovid εποχή; Το εργαστήριο της Ιστολογικής Εμβρυολογίας είναι ένα Διεθνούς Εμβέλειας Ερευνητικό Κέντρο και τα αποτελέσματα που αναμένω όχι μόνο στη μάχη κατά του κορονοϊού, αλλά και σε άλλα πεδία όπως η γήρανση, αλλά και η αντιμετώπιση του καρκίνου, είναι πολλά. Ειδικά δε για τον SARS-CoV-2 θα υπάρξουν πιστεύω σύντομα αποτελέσματα, δημοσιεύσιμα σε μεγάλα διεθνή επιστημονικά περιοδικά.  "
newsit.gr,https://www.newsit.gr/kosmos/koronoios-pano-apo-65-ekatommyria-krousmata-se-olo-ton-kosmo/3175465/,Κοσμος,Κορονοϊός: Πάνω από 65 εκατομμύρια κρούσματα σε όλο τον κόσμο,2020-12-05T12:22:40+02:00,,"NewsIT Κοσμος Κορονοιος: Πανω απο 65 εκατομμυρια κρουσματα σε ολο τον κοσμο Ο κορονοϊός εξαπλώνεται και πάλι με γοργούς ρυθμούς σε όλο τον κόσμο καθώς έχει μολύνει περισσότερους από 65 εκατομμύρια ανθρώπους παγκοσμίως και έχει προκαλέσει τον θάνατο σε πάνω από 1,5 εκατομμύριο. Οι υγειονομικές αρχές της Βρετανίας εκτίμησαν χθες Παρασκευή “πιθανή” μια σημαντική υποχώρηση της πανδημίας “ως την άνοιξη” χάρη στον εμβολιασμό, καλώντας ωστόσο τους πολίτες να προετοιμαστούν για μια νέα άνοδο των κρουσμάτων μετά τα Χριστούγεννα.  Η χώρα της Ευρώπης με τους περισσότερους νεκρούς από την πανδημία (περισσότεροι από 60.000), η Βρετανία έγινε αυτή την εβδομάδα η πρώτη δυτική χώρα που ενέκρινε για χρήση ένα εμβόλιο κατά της covid-19, αυτό των εταιρειών Pfizer και BioNTech. Τα πρώτα εμβόλια αναμένεται να γίνουν την επόμενη εβδομάδα. Ακολούθησε χθες Παρασκευή το Μπαχρέιν, το οποίο επίσης έδωσε άδεια χρήσης στο ίδιο εμβόλιο. Ο κορονοϊός έχει προκαλέσει μέχρι στιγμής τον θάνατο 1.507. 480 ανθρώπων σε σύνολο 65,2 εκατομμυρίων κρουσμάτων, σύμφωνα με χθεσινό απολογισμό του AFP.  Από τις 24 Νοεμβρίου καταγράφονταν κάθε ημέρα περισσότεροι από 10.000 νέοι θάνατοι παγκοσμίως (12.658 την Πέμπτη), το μεγαλύτερο ποσοστό που έχει καταγραφεί μέχρι στιγμής. Ο Καναδάς πέρασε χθες το όριο των 400.000 κρουσμάτων, μόλις δύο εβδομάδες αφού πέρασε το όριο των 300.000 κρουσμάτων, σηματοδοτώντας την επιτάχυνση της εξάπλωσης της πανδημίας στη χώρα. Με την άφιξη των εμβολίων “αρχίζουμε να βλέπουμε το τέλος της πανδημίας”, εκτίμησε χθες ο γενικός διευθυντής του Παγκόσμιου Οργανισμού Υγείας (ΠΟΥ) Τέντρος Αντανόμ Γκεμπρεεσούς στη διάρκεια συνόδου κορυφής του ΟΗΕ για την πανδημία. Όμως “δεν μπορούμε απλώς να δεχθούμε έναν κόσμο στον οποίο οι φτωχοί και οι περιθωριοποιημένοι θα ποδοπατηθούν από τους πλούσιους και τους ισχυρούς στον δρόμο για τα εμβόλια”, τόνισε ο Τέντρος. Στη Γαλλία, με 54.140 νεκρούς από τον κορονοϊό, όσο πλησιάζει ο εμβολιασμός κατά της covid-19 που σχεδιάζεται για τον Ιανουάριο, τόσο λιγότεροι Γάλλοι φαίνονται διατεθειμένοι να εμβολιαστούν: μόνο οι μισοί σκοπεύουν να το κάνουν, έναντι των δύο τρίτων τον Ιούλιο, σύμφωνα με το Sante Publique France (SpF). Οι γαλλικές αρχές έχουν ανακοινώσει ότι ο εμβολιασμός θα είναι δωρεάν, με την εκστρατεία να ξεκινά τον Ιανουάριο για τους ηλικιωμένους που ζουν σε οίκους ευγηρίας και θα συνεχιστεί τον Φεβρουάριο με τους ευάλωτους ανθρώπους και στη συνέχεια την άνοιξη για τον υπόλοιπο πληθυσμό. Αντίστοιχη στρατηγική έχει ανακοινώσει και η Ισπανία, η οποία ελπίζει να εμβολιάσει 15 με 20 εκατομμύρια ανθρώπους, σε σύνολο 47 εκατομμυρίων, ως τον Μάιο ή τον Ιούνιο. “Θα μπορούμε να ξεκινήσουμε την εκστρατεία του εμβολιασμού στις αρχές Ιανουαρίου”, δήλωσε ο Σαλβαδόρ Ίγια, ο Ισπανός υπουργός Υγείας. Η κατάσταση στη χώρα –μία από τις πλέον πληγείσες από την πανδημία στην Ευρώπη– έχει βελτιωθεί τις τελευταίες ημέρες, όμως η περιφερειακή κυβέρνηση της Μαδρίτης αποφάσισε να ακυρώσει τις καθιερωμένες εκδηλώσεις για την παραμονή της Πρωτοχρονιάς στο κέντρο της ισπανικής πρωτεύουσας. Η κατάσταση στην υπόλοιπη Ευρώπη είναι συγκεχυμένη. Αριθμός ρεκόρ 993 νεκρών σε διάστημα 24 ωρών καταγράφηκε την Πέμπτη στην Ιταλία. Η κυβέρνηση της χώρας αυστηροποίησε τους κανόνες για μετακίνηση στο εσωτερικό της χώρας ενόψει των Χριστουγέννων. Στην Τσεχία τα καταστήματα, τα εστιατόρια και τα μουσεία άνοιξαν ξανά. Στην Ελβετία οι πολίτες θα μπορέσουν να πάνε για σκι τα Χριστούγεννα, όμως με περιορισμούς στη χωρητικότητα των κλειστών μέσων μεταφοράς, όπως τα τρένα, ενώ υποχρεωτική θα είναι η χρήση μάσκας, όπως ανακοίνωσε χθες η κυβέρνηση, έπειτα από τις πιέσεις της Γαλλίας, της Ιταλίας και της Γερμανίας όπου τα χιονοδρομικά κέντρα θα παραμείνουν κλειστά. Στην άλλη πλευρά του Ατλαντικού η κατάσταση κάθε άλλο παρά βελτιώνεται. Στις ΗΠΑ, όπου έχει καταγραφεί ο μεγαλύτερος αριθμός νεκρών από κορονοϊό, με περισσότερους από 278.000 θανάτους, τα ταξίδια που έκαναν οι Αμερικανοί την προηγούμενη εβδομάδα για τη Γιορτή των Ευχαριστιών κινδυνεύουν να προκαλέσουν “μια άνοδο που θα προστεθεί στην άνοδο” των κρουσμάτων, προειδοποίησε ο επιδημιολόγος Άντονι Φάουτσι. Οι ΗΠΑ κατέγραψαν χθες για δεύτερη συνεχή ημέρα αριθμό ρεκόρ νέων μολύνσεων, με 225.201 νέα κρούσματα, σύμφωνα με το πανεπιστήμιο Τζονς Χόπκινς. Στη Βραζιλία τα εμπορικά κέντρα του Ρίο ντε Ζανέιρο θα παραμείνουν ανοικτά 24 ώρες το 24ωρο προκειμένου να αποφευχθεί ο συνωστισμός για τις αγορές των Χριστουγέννων. Όμως η ανακοίνωση αυτή έρχεται σε αντίθεση με τις συστάσεις των ειδικών που ζητούν την επιβολή νέων περιορισμών λόγω της ανησυχητικής αύξησης του αριθμού των νέων κρουσμάτων και των θανάτων λόγω covid-19 στη χώρα τις τελευταίες εβδομάδες.    "
newsit.gr,https://www.newsit.gr/politikh/mitsotakis-yparxei-idi-sxediasmos-gia-to-emvolio-i-prosopiki-istoria-minyma-pros-osous-antidroun/3150559/,Κοσμος,Μητσοτάκης: Υπάρχει ήδη σχεδιασμός για το εμβόλιο – Η προσωπική ιστορία – “μήνυμα” προς όσους αντιδρούν,2020-11-28T14:08:54+02:00,,"NewsIT Πολιτικη Μητσοτακης: Υπαρχει ηδη σχεδιασμος για το εμβολιο – Η προσωπικη ιστορια – “μηνυμα” προς οσους αντιδρουν Συνέντευξη στον σταθμό Status fm 107,7 παραχωρεί ο Κυριάκος Μητσοτάκης, ο οποίος επισκέπτεται την Θεσσαλονίκη. Στην συνέντευξή του ο Κυριάκος Μητσοτάκης στάθηκε στην σημασία του να τηρούν όλοι τα μέτρα που έχουν αποφασιστεί κατά της διασποράς του κορονοϊού.  Ο πρωθυπουργός επανέλαβε πως δεν υπήρχε καθυστέρηση στο θέμα των επιτάξεων κάποιων ιδιωτικών κλινικών, καθώς όπως είπε αυτό ήταν αχρείαστο νωρίτερα. Προανήγγειλε επίσης τη συμμετοχή 2 λοιμωξιολόγων από την Θεσσαλονίκη στην αρμόδια επιτροπή.  Δείτε την συνέντευξη  Σχετικά με τις αντιδράσεις ορισμένων πολιτών που αντιδρούν στο εμβόλιο, ο Κυριάκος Μητσοτάκης αναφέρθηκε σε κάτι προσωπικό. Η μητέρα του, Μαρίκα Μητσοτάκη, έπασχε από πολυομυελίτιδα, που της προκάλεσε πολύ σοβαρά προβλήματα. Μια ασθένεια που όπως είπε ο πρωθυπουργός ευτυχώς έχει εξαλειφθεί σήμερα, λόγω των εμβολίων. Ήδη όπως είπε υπάρχει σχεδιασμός για το εμβόλιο κατά του κορονοϊού, και πρώτος ο ίδιος και τα παιδιά του θα το κάνουν. «Δεν θα ξεφύγουμε από την πανδημία εάν δεν υπάρξει ικανός εμβολιασμός». Αναφερόμενος στην κριτική του ΣΥΡΙΖΑ, ο Κυριάκος Μητσοτάκης μιλώντας στον Status fm δήλωσε: «Η στείρα αντιπολίτευση, η οποία σαν να επιζητά την καταστροφή για να διεκδικήσει πολιτικό οξυγόνο προσωπικά με ξεπερνά, αλλά αυτό το κρίνουν οι πολίτες». «Με γρήγορα βήματα η Ελλάδα αποκτά αποτελεσματικότερο κράτος, αυτό θέλει ο πολίτης, να αισθάνεται σιγουριά» τόνισε στον status fm ο πρωθυπουργός Κυριάκος Μητσοτάκης. Νωρίτερα ο Κυριάκος Μητσοτάκης προήδρευσε σύσκεψης στο Υπουργείο Μακεδονίας – Θράκης στη Θεσσαλονίκη. Στο επίκεντρο θα βρεθεί η εξέλιξη της πανδημίας στη συμπρωτεύουσα και γενικότερα στη Βόρεια Ελλάδα. Ο κ. Μητσοτάκης νωρίτερα πραγματοποίησε επισκέψεις σε νοσοκομεία της Θεσσαλονίκης και σε δομές υγείας, συνοδευόμενος, από τον υπουργό Υγείας, Βασίλη Κικίλια και τον κυβερνητικό εκπρόσωπο, Στέλιο Πέτσα. Σύμφωνα με το grtimes.gr, ο Κυριάκος Μητσοτάκης θα συναντηθεί και με πενταμελή αντιπροσωπεία εκπροσώπων οδηγών ταξί για να του εκφράσουν τα αιτήματά τους. Click4more: Στην Θεσσαλονίκη ο Κυριάκος Μητσοτάκης – “Αντέχει το σύστημα υγείας, θα δοθεί δωρεάν το εμβόλιο”(pic) Σημειώνεται πως στη σύσκεψη που γίνεται στο ΥΜΑΘ, συμμετέχουν πέρα από τον πρωθυπουργό, ο κυβερνητικός εκπρόσωπος, Στέλιος Πέτσας, ο υπουργός Υγείας, Βασίλης Κικίλιας, ο Περιφερειάρχης Κεντρικής Μακεδονίας, Απόστολος Τζιτζικώστας, ο δήμαρχος Θεσσαλονίκης, Κωνσταντίνος Ζέρβας και η διευθύντρια του γραφείου του πρωθυπουργού στη Θεσσαλονίκη, Μαρία Αντωνίου.  "
newsit.gr,https://www.newsit.gr/kosmos/eksallos-o-zeexofer-me-ti-diadilosi-kata-ton-metron-gia-ton-koronoio/3093376/,Κοσμος,Έξαλλος ο Ζέεχοφερ με τη διαδήλωση κατά των μέτρων για τον κορονοϊό,2020-08-30T13:28:00+03:00,,"NewsIT Κοσμος Εξαλλος ο Ζεεχοφερ με τη διαδηλωση κατα των μετρων για τον κορονοιο Ο Γερμανός υπουργός Εσωτερικών, Χορστ Ζέεχοφερ, χαρακτήρισε σήμερα «απαράδεκτα» έκτροπα όσα εκτυλίχθηκαν χθες Σάββατο στο Βερολίνο στη διάρκεια μεγάλης διαδήλωσης κατά των περιοριστικών μέτρων εξαιτίας της πανδημίας του κορονοϊού, στη διάρκεια της οποίας έγιναν 300 συλλήψεις και μία απόπειρα κατάληψης του κοινοβουλίου. Η θέα «εξτρεμιστών και ταραχοποιών» να προσπαθούν να εισέλθουν με τη βία στο κτίριο του Ράιχσταγκ (του γερμανικού κοινοβουλίου), «του συμβολικό κέντρο της δημοκρατίας μας», είναι «απαράδεκτη», τόνισε Ζέεχοφερ μιλώντας στην εφημερίδα Bild.  Χθες Σάββατο βράδυ πολλές εκατοντάδες διαδηλωτές έσπασαν τα κάγκελα ασφαλείας και ένα μπλόκο της αστυνομίας και ανέβηκαν τα σκαλοπάτια που οδηγούν στην είσοδο του Ράιχσταγκ. Οι δυνάμεις της τάξης τους εμπόδισαν την τελευταία στιγμή να εισέλθουν στο κτίριο, κάνοντας χρήση σπρέι για να διαλύσουν το πλήθος, ενώ προχώρησαν και σε πολλές συλλήψεις. Βεβαίως «οι διαφορετικές απόψεις» είναι «ένα χαρακτηριστικό της καλής λειτουργίας της κοινωνίας μας», παραδέχθηκε ο συντηρητικός υπουργός Εσωτερικών, όμως η ελευθερία του συναθροίζεσθε «φτάνει στα όριά της όταν καταπατώνται οι κανόνες», πρόσθεσε.  Συνολικά στη διαδήλωση αυτή συμμετείχαν 38.000 άνθρωποι, σύμφωνα με την αστυνομία, διπλάσιος αριθμός από αυτόν που αναμενόταν. Περίπου 300 συνελήφθησαν στη διάρκεια συμπλοκών με την αστυνομία. Οι διαδηλωτές είχαν συγκεντρωθεί για να καταγγείλουν τα περιοριστικά μέτρα που έχουν επιβληθεί λόγω της πανδημίας του κορονοϊού, όπως η χρήση μάσκας και η τήρηση των αποστάσεων, τα οποία εκτιμούν ότι καταπατούν τις ελευθερίες του. Με τίτλο «γιορτή της ελευθερίας και της ειρήνης», η συγκέντρωση στο Βερολίνο, στην οποία μετείχαν «ελεύθερα σκεπτόμενοι» πολίτες, αντιεμβολιαστές, συνωμοσιολόγοι ή και υποστηρικτές της άκρας δεξιάς, ήταν η δεύτερη του είδους που πραγματοποιήθηκε μέσα σε έναν μήνα. Σχεδόν 20.000 πολίτες είχαν συγκεντρωθεί την 1η Αυγούστου στο Βερολίνο σε αντίστοιχη διαδήλωση. Και οι δύο διαλύθηκαν από την αστυνομία λόγω μη τήρησης των μέτρων για τον κορονοϊό. Διοργανωτής της διαδήλωσης είναι ο Μίχαελ Μπάλβεγκ, ένας επιχειρηματίας στον τομέα της πληροφορικής, που δηλώνει ότι δεν ανήκει σε κάποιο πολιτικό χώρο και είναι επικεφαλής του κινήματος Querdenken-711 (Σκεπτόμενοι αντικομφορμιστές-711) που πρωτοεμφανίστηκε στη Στουτγάρδη. Οι υποστηρικτές του έχουν εξεγερθεί κατά της «δικτατορίας» των μέτρων που έχουν ληφθεί λόγω της επιδημίας του κορονοϊού, τα οποία θεωρούν ότι καταπατούν τις ελευθερίες τους. Ζητούν την παραίτηση της κυβέρνησης της Γερμανίδας καγκελαρίου Άγγελα Μέρκελ και τη διεξαγωγή πρόωρων εκλογών τον Οκτώβριο. Στη χθεσινή διαδήλωση πολλοί ήταν αυτοί που κρατούσαν ακροδεξιά σύμβολα, αλλά και πανό που έγραφαν «Σταματήστε την τρέλα του κορονοϊού» και «Σταματήστε τη δικτατορία του κορονοϊού». Ο Μπάλβεγκ απευθύνθηκε στο πλήθος από τη Στήλη της Ελευθερίας και ζήτησε να αρθούν αμέσως όλοι οι περιορισμοί που έχουν υιοθετηθεί λόγω της πανδημίας, αλλά και την παραίτηση της κυβέρνησης Μέρκελ. Ομιλία εκφώνησε και ο ανιψιός του εκλιπόντος πρώην προέδρου των ΗΠΑ Τζον Κένεντι. Ο Ρόμπερτ Φράνσις Κένεντι –ένας δικηγόρος , ακτιβιστής υπέρ του περιβάλλοντος και αντιεμβολιαστής—καταφέρθηκε εναντίον της ανάπτυξης του δικτύου 5G, προειδοποίησε για την κρατική παρακολούθηση και επιτέθηκε στον ιδρυτή της Microsoft Μπιλ Γκέιτς, ο οποίος στηρίζει την ανάπτυξη εμβολίων. ΠΗΓΗ: ΑΠΕ-ΜΠΕ  "
newsit.gr,https://www.newsit.gr/kosmos/o-koronoios-einai-ena-megalo-psema-diadiloseis-stin-eyropi-kata-tis-iatrikis-tyrannias/3093200/,Κοσμος,“Ο κορονοϊός είναι ένα μεγάλο ψέμα” – Διαδηλώσεις στην Ευρώπη κατά της “ιατρικής τυραννίας”,2020-08-29T22:59:05+03:00,,"NewsIT Κοσμος “Ο κορονοιος ειναι ενα μεγαλο ψεμα” – Διαδηλωσεις στην Ευρωπη κατα της “ιατρικης τυραννιας” Από πολέμιους της υποχρεωτικής χρήσης της μάσκας και των περιοριστικών μέτρων κατά του κορονοϊού γέμισαν οι δρόμοι σε αρκετές πόλεις της Ευρώπης. Η μεγαλύτερη διαδήλωση στο Βερολίνο διαλύθηκε λίγα λεπτά μετά την έναρξή της από την αστυνομία λόγω έλλειψης σεβασμού στην τήρηση της απόστασης μεταξύ των διαδηλωτών.  “Ο κορονοϊός είναι ένα μεγάλο ψέμα”, δήλωσε ένας 50χρονος διαδηλωτής στο γερμανικό τηλεοπτικό δίκτυο N24. Στο Λονδίνο, χιλιάδες διαδηλωτές που ζητούσαν “το τέλος της ιατρικής τυραννίας” συγκεντρώθηκαν στην πλατεία Τραφάλγκαρ.  Στο Παρίσι, 200 έως 300 άνθρωποι διαμαρτυρήθηκαν για την υποχρεωτική χρήση μάσκας. Η Σοφί, μια Παριζιάνα κοντά στα 50, πήγε να διαδηλώσει υπέρ “της ελευθερίας της επιλογής”: “Είμαι απλώς μια πολίτης θυμωμένη για τα ελευθεριοκτόνα μέτρα που δεν έχουν ιατρική δικαιολογία”. Στο κέντρο του Βερολίνου, μόλις είχε αρχίσει η πορεία περίπου 18.000 – 20.000 συμμετεχόντων, σύμφωνα με την αστυνομία, όταν η κινητοποίησή τους χρειάστηκε να σταματήσει. Σχεδόν 3.000 αστυνομικοί είχαν αναπτυχθεί. “Η ελάχιστη απόσταση δεν τηρείται, παρότι ζητείτο επανειλημμένα” από τις δυνάμεις της τάξης, ανέφερε η αστυνομία, “γι ‘αυτό δεν υπάρχει άλλη δυνατότητα παρά να διαλύσουμε τη συγκέντρωση”. Μετά το αίτημα για διάλυση της συγκέντρωσης νωρίς απόγευμα, οι διαδηλωτές, πολλοί από τους οποίους κάθονταν πάνω στο οδόστρωμα, παρέμειναν στη θέση τους και φώναζαν “αντίσταση!”, μετά φώναζαν “εμείς είμαστε ο λαός!”, ένα σύνθημα που χρησιμοποιεί η ακροδεξιά, και μετά άρχισαν να ψέλνουν τον γερμανικό εθνικό ύμνο.  Χιλιάδες μεταξύ αυτών συνέχισαν να διαδηλώνουν. Ομάδα διαδηλωτών πέταξε πέτρες και μπουκάλια κατά των δυνάμεων της τάξης, οι οποίες προχώρησαν σε δύο συλλήψεις, σύμφωνα με την αστυνομία. Με τίτλο “γιορτή της ελευθερίας και της ειρήνης”, η συγκέντρωση στο Βερολίνο, στην οποία μετείχαν “ελεύθερα σκεπτόμενοι” πολίτες, αντιεμβολιαστές, συνωμοσιολόγοι ή και υποστηρικτές της άκρας δεξιάς, είναι η δεύτερη του είδους μέσα σε έναν μήνα και ανησυχεί τις αρχές. Το πλήθος ποικιλόμορφο, κάθε ηλικίας, ανάμεσά τους οικογένειες με μικρά παιδιά. Η σημαία της ειρήνης και του ουράνιου τόξου και η σημαία της Γερμανίας υψώνονταν δίπλα δίπλα, οι διαδηλωτές φώναζαν επανειλημμένα “Η Μέρκελ πρέπει να φύγει!”, το σύνθημα του ακροδεξιού κόμματος Εναλλακτική για τη Γερμανία κατά της καγκελαρίου. “Δεν υποστηρίζω την ακροδεξιά. Είμαι εδώ για να προασπίσω τις θεμελιώδεις ελευθερίες μας”, δήλωσε ο 43χρονος Στέφαν, Βερολινέζος, με ξυρισμένο κεφάλι, που φορούσε ένα γκρι μπλουζάκι που έγραφε “Σκέψου, αυτό βοηθάει” με λευκά κεφαλαία γράμματα.  “Πολλοί λένε ότι υπάρχουν μόλις μερικοί της ακροδεξιάς στο δρόμο, αλλά στην πραγματικότητα, είναι αυτοί που οργανώνουν τη διαδήλωση”, δήλωσε η Μπελίντα, η οποία μετείχε σε αντιδιαδήλωση που οργάνωσε η ριζοσπαστική αριστερά Die Linke. Σχεδόν 20.000 πολίτες είχαν συγκεντρωθεί την 1η Αυγούστου στο Βερολίνο σε αντίστοιχη διαδήλωση. Η πορεία τους επίσης διακόπηκε από την αστυνομία για τους ίδιους λόγους που διαλύθηκε και η σημερινή. Ο δήμος της γερμανικής πρωτεύουσας είχε απαγορεύσει αρχικά την κινητοποίηση για “λόγους δημόσιας υγείας”, λόγω της αδυναμίας — κατά τη γνώμη της– να τηρηθεί η απόσταση τουλάχιστον 1,5 μέτρου μεταξύ των διαδηλωτών. Ωστόσο, το διοικητικό δικαστήριο στο οποίο προσέφυγαν οι διοργανωτές επέτρεψε χθες, Παρασκευή την πραγματοποίηση της διαδήλωσης. Aυτή η νέα συγκέντρωση οργανώθηκε μεσούσης της αυξανόμενης δυσαρέσκειας στη γερμανική κοινή γνώμη για τους περιορισμούς που συνδέονται με την πανδημία. Και αυτό, ακόμη κι αν η Γερμανία αντιστάθηκε μάλλον καλύτερα σε σχέση με τους γείτονές της, και οι περιορισμοί για την καταπολέμηση του νέου κορονοϊού δεν ήταν ποτέ τόσο αυστηροί, όπως στη Γαλλία ή στην Ιταλία. Διοργανωτής της διαδήλωσης είναι ο Μίχαελ Μπάλβεγκ, ένας επιχειρηματίας στον τομέα της πληροφορικής, που δηλώνει ότι δεν ανήκει σε κάποιο πολιτικό χώρο και είναι επικεφαλής του κινήματος Querdenken-711 (Σκεπτόμενοι αντικομφορμιστές-711) που πρωτοεμφανίστηκε στη Στουτγάρδη. Ο ίδιος χαρακτήρισε την απόπειρα απαγόρευσης της συγκέντρωσης “επίθεση στο Σύνταγμα” της Γερμανίας, το οποίο προστατεύει το δικαίωμα στην έκφραση. Οι υποστηρικτές του έχουν εξεγερθεί κατά της “δικτατορίας” των μέτρων που έχουν ληφθεί λόγω της επιδημίας του κορονοϊού, τα οποία θεωρούν ότι καταπατούν τις ελευθερίες τους. Ζητούν την παραίτηση της κυβέρνησης της Γερμανίδας καγκελαρίου Άγγελα Μέρκελ και τη διεξαγωγή πρόωρων εκλογών τον Οκτώβριο, ένα χρόνο νωρίτερα από την προβλεπόμενη ημερομηνία. Όπως πολλές ευρωπαϊκές χώρες, η Γερμανία αντιμετωπίζει μια επανεμφάνιση της πανδημίας τις τελευταίες εβδομάδες, καταγράφοντας καθημερινά περίπου 1.500 νέα κρούσματα κατά μέσο όρο. Η πανδημία της Covid-19 έχει προκαλέσει τον θάνατο σε τουλάχιστον 838.271 ανθρώπους σε όλο τον κόσμο από τότε που εμφανίστηκε ο ιός στα τέλη Δεκεμβρίου, σύμφωνα με τον σημερινό απολογισμό του Γαλλικού Πρακτορείου που βασίζεται σε επίσημες πηγές. Σχεδόν 24,8 εκατομμύρια κρούσματα κορονοϊού έχουν διαγνωστεί έως τώρα. Πηγή ΑΠΕ ΜΠΕ  "
newsit.gr,https://www.newsit.gr/kosmos/koronoios-ypoxreotikos-tha-einai-o-emvoliasmos-stin-aystralia/3087249/,Κοσμος,Κορονοϊός: Υποχρεωτικός θα είναι ο εμβολιασμός στην Αυστραλία,2020-08-19T09:42:40+03:00,,"NewsIT Κοσμος Κορονοιος: Υποχρεωτικος θα ειναι ο εμβολιασμος στην Αυστραλια Οι αρχές της Αυστραλίας αναμένεται να καταστήσουν υποχρεωτικό τον εμβολιασμό κατά του κορονοϊού, επιτρέποντας εξαιρέσεις μόνο για ιατρικούς λόγους, δήλωσε σήμερα ο πρωθυπουργός Σκοτ Μόρισον. Ο Μόρισον είχε ανακοινώσει χθες Τρίτη ότι η χώρα του διασφάλισε την προμήθεια ενός «υποσχόμενου» εμβολίου της βρετανοσουηδικής φαρμακευτικής εταιρείας AstraZeneca, το οποίο παράγεται σε συνεργασία με το πανεπιστήμιο της Οξφόρδης, ενώ εξήγησε ότι αυτό θα παρασκευάζεται στην Αυστραλία και θα διανέμεται δωρεάν.  Σήμερα ο Αυστραλός πρωθυπουργός εκτίμησε ότι ο εμβολιασμός κατά της covid-19 «θα πρέπει να είναι υποχρεωτικός, στο μέτρο που αυτό μπορεί να είναι υποχρεωτικό». «Υπάρχουν πάντα εξαιρέσεις στον εμβολιασμό, για ιατρικούς λόγους, αλλά αυτές θα είναι οι μοναδικές», τόνισε μιλώντας στον ραδιοφωνικό σταθμό 3AW στη Μελβούρνη. Επικρίνοντας τους αντιεμβολιαστές, ο Μόρισον υπογράμμισε ότι το διακύβευμα είναι πολύ μεγάλο για να επιτραπεί στην ασθένεια να συνεχίσει να εξαπλώνεται ελεύθερα.  «Μιλάμε για μια πανδημία η οποία κατέστρεψε την παγκόσμια οικονομία και προκάλεσε εκατοντάδες χιλιάδες νεκρούς σε όλο τον κόσμο», εξήγησε. Η κυβέρνηση της Αυστραλίας εκτιμά ότι το 95% του πληθυσμού της χώρας θα χρειαστεί να αποκτήσει αντισώματα στην covid-19 προκειμένου να εξαλειφθεί ο ιός. Ο εμβολιασμός κατά διάφορων ασθενειών, όπως η πολιομυελίτιδα και ο τέτανος, είναι ήδη υποχρεωτικός για τα παιδιά στην Αυστραλία προτού πάνε σχολείο. Όμως η συζήτηση για τα εμβόλια συνεχίζεται στη χώρα, καθώς κάποιοι θεωρούν ότι αυτή η υποχρέωση καταπατά τις ατομικές τους ελευθερίες, ενώ ομάδες αντιεμβολιαστών στο διαδίκτυο προωθούν θεωρίες συνωμοσίας και παραπληροφόρηση σχετικά με τους κινδύνους των εμβολίων. Το εμβόλιο της Οξφόρδης κατά του κορονοϊού είναι ένα από τα πέντε που βρίσκονται στην τρίτη φάση των κλινικών δοκιμών, με τους ερευνητές να ελπίζουν να έχουν αποτελέσματα ως το τέλος του έτους. Η Αυστραλία θεωρείται μία από τις χώρες που κατάφερε να ελέγξει καλύτερα την επιδημία covid-19, προτού αυτή επανεμφανιστεί στην πολιτεία Βικτόρια. Οι αρχές της πολιτείας έχουν επιβάλει νυχτερινή απαγόρευση κυκλοφορίας και το κλείσιμο των μη απαραίτητων καταστημάτων, μέτρα που θα ισχύσουν τουλάχιστον ως τις 13 Σεπτεμβρίου στη Μελβούρνη, τη δεύτερη μεγαλύτερη πόλη της Αυστραλίας. Στη χώρα έχουν καταγραφεί μέχρι στιγμής περίπου 24.000 κρούσματα και 438 θάνατοι από την covid-19 σε σύνολο πληθυσμού 25 εκατομμυρίων.  "
newsit.gr,https://www.newsit.gr/ygeia/plithainoun-oi-epikindynoi-pou-antistekontai-sta-emvolia-vomva-stin-antimetopisi-tou-koronoiou/3030949/,Κοσμος,Πληθαίνουν οι επικίνδυνοι που αντιστέκονται στα εμβόλια! “Βόμβα” στην αντιμετώπιση του κορονοϊού,2020-05-15T10:32:35+03:00,,"NewsIT Υγεια Πληθαινουν οι επικινδυνοι που αντιστεκονται στα εμβολια! “Βομβα” στην αντιμετωπιση του κορονοιου Ολοένα και περισσότερο κόσμο κερδίζουν οι ανόητες θεωρίες για τα εμβόλια, κάτι που επιδεινώνει ακόμα περισσότερο την κατάσταση με τον κορονοϊό. Από προκύπτει και από το ότι οι απαράδεκτες αντιεμβολιαστικές σελίδες στο Facebook μπορεί να έχουν λιγότερους συνολικούς ακόλουθους από ό,τι εκείνες υπέρ των εμβολίων, όμως είναι περισσότερες σε αριθμό, ταχύτερα αναπτυσσόμενες και κυρίως ολοένα πιο κεντρικά διασυνδεδεμένες,  πράγμα που σημαίνει ότι αυξάνεται συνεχώς η επιρροή τους.  Αν αυτή η τάση συνεχιστεί, είναι πιθανό ότι οι αντιεμβολιαστικές απόψεις θα κυριαρχήσουν στον διαδικτυακό διάλογο σε περίπου δέκα χρόνια. Αυτή η ανησυχητική διαπίστωση -που προμηνύει εμπόδια στην καταπολέμηση τόσο της τωρινής πανδημίας του κορονοϊού όταν βρεθεί εμβόλιο, όσο και κάθε άλλης μελλοντικής επιδημίας- προκύπτει από μία μελέτη, την πρώτη του είδους της, σε περισσότερες από 1.300 σελίδες του Facebook, τις οποίες παρακολουθούν σχεδόν 90 εκατομμύρια άνθρωποι από όλον τον κόσμο.  click4more: Συναγερμός από το CDC για τη σπάνια νόσο που “σκοτώνει” παιδιά! Ποια είναι τα συμπτώματα Οι ερευνητές, με επικεφαλής τον Νιλ Τζόνσον του Πανεπιστημίου Τζορτζ Ουάσινγκτον των ΗΠΑ, οι οποίοι έκαναν τη σχετική δημοσίευση στο περιοδικό «Nature», μελέτησαν 124 σελίδες του Facebook υπέρ των εμβολίων (με 6,9 εκατομμύρια ακόλουθους), 317 σελίδες κατά των εμβολίων (με 4,2 εκατομμύρια «πιστούς») και 885 σελίδες «αναποφάσιστων», όπως π.χ. συλλόγων γονέων (με 74,1 εκατομμύρια ακόλουθους). Οι επιστήμονες υπολόγισαν τις διασυνδέσεις κάθε μίας ιστοσελίδας με άλλες σελίδες διαλόγου σχετικά με τα εμβόλια και, στη συνέχεια, τις διασυνδέσεις των τελευταίων με άλλες σελίδες κ.ο.κ. Ακολούθως, με τη βοήθεια ειδικού λογισμικού, δημιούργησαν έναν χάρτη διασυνδέσεων, που αποκαλύπτει ότι οι αντιεμβολιαστές κατέχουν πλέον πιο κεντρική θέση -άρα με μεγαλύτερη επιρροή στους αναποφάσιστους- από ό,τι οι υπέρμαχοι των εμβολίων. «Οι αντιεμβολιαστές κερδίζουν. Καλύπτουν πολύ περισσότερο έδαφος, αν και λιγότεροι», δήλωσε η ανθρωπολόγος Χάιντι Λάρσον, επικεφαλής του Προγράμματος Εμπιστοσύνης στα Εμβόλια της Σχολής Υγιεινής και Τροπικής Ιατρικής του Λονδίνου, σύμφωνα με το «Science». «Οι ιστοσελίδες αποτελούν ένα πεδίο μάχης για τις καρδιές και τα μυαλά. Έως τώρα δεν υπήρχε κανένας χάρτης του πεδίου της μάχης σε συστημικό επίπεδο. Αποφασίσαμε να κάνουμε κάτι τέτοιο και σοκαριστήκαμε», ανέφερε ο Τζόνσον. click4more: Κορονοϊός: Νέες ελπίδες! Αυτό το φάρμακο τον αντιμετωπίζει σύμφωνα με έρευνα Οι αντιεμβολιαστικές σελίδες εμφανίζουν περισσότερες συνδέσεις, τόσο σε τοπικό όσο και σε διεθνές επίπεδο, ενώ αυξάνονται ταχύτερα σε σχέση με τις φιλικές προς τα εμβόλια. Επίσης, ενώ οι τελευταίες εστιάζουν μονοθεματικά στην αξία των εμβολίων (με κεντρικό μήνυμα «τα εμβόλια δουλεύουν και σώζουν»), οι αντιεμβολιαστικές σελίδες συνήθως καλύπτουν μία ευρύτερη θεματολογία σε ζητήματα υγείας και ασφάλειας ιδίως των παιδιών, προωθώντας μία μεγάλη γκάμα από εναλλακτικές θεραπείες μέχρι ευφάνταστες συνωμοσιολογικές θεωρίες, κάτι που τους επιτρέπει να έχουν ευκολότερη απήχηση. Μάλιστα, το πρόβλημα δεν περιορίζεται στο Facebook. Η ομάδα του Τζόνσον έκανε πρόσφατα μία ξεχωριστή επιστημονική προδημοσίευση, σύμφωνα με την οποία οι διασυνδέσεις των αντιεμβολιαστών επεκτείνονται σε διάφορες πλατφόρμες κοινωνικής δικτύωσης και, επιπλέον, εμφανίζουν αυξανόμενες σχέσεις με εξτρεμιστικές ακροδεξιές ομάδες. Ήδη ένα σχετικό μικρό αλλά θορυβώδες και συνεχώς αυξανόμενο κίνημα έχει δημιουργηθεί εναντίον της ανάπτυξης εμβολίου για τον νέο κορονοϊό. Μεταξύ άλλων (ανεκδιήγητων ή απλώς παραπλανητικών και παραπλανημένων απόψεων), οι αντιεμβολιαστές ισχυρίζονται ότι τα μελλοντικά εμβόλια κατά της Covid-19 θα «σκοτώσουν εκατομμύρια» ή ότι θα χρησιμοποιηθούν για να φυτευτούν τσιπάκια στο σώμα των ανθρώπων! Αν και η υποστήριξη των εμβολίων από την πλειονότητα του πληθυσμού είναι δεδομένη, τα ποσοστά εμβολιασμού διεθνώς εμφανίζουν μία στασιμότητα κατά τις τελευταίες δύο δεκαετίες. Παραμένει άγνωστο -υπό την επιρροή και απόψεων όπως οι παραπάνω- πόσοι άνθρωποι τελικά θα αρνηθούν να εμβολιαστούν όταν βρεθεί εμβόλιο κατά του κορονοϊού, ιδίως αν η ανάπτυξή του γίνει υπερβολικά γρήγορα, κάτι που μπορεί να πυροδοτήσει πρόσθετες υποψίες και ανησυχίες. Όσο περισσότεροι άνθρωποι κάνουν «αντίσταση» τόσο δυσκολότερα θα επιτευχθεί η αναγκαία συλλογική ανοσία. ΠΗΓΗ: ΑΠΕ  "
