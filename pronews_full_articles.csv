site,url,section,title,date,author,full_text
pronews.gr,https://www.pronews.gr/elliniki-politiki/gia-na-min-ksexniomaste-antiemvoliastes-rosofiloi-kai-psekasmenoi-den-symfonoun-me-tin-politiki-mas-elege-i-n-mpakogianni/,Ελληνική Πολιτική ," Για να μην ξεχνιόμαστε: «Αντιεμβολιαστές, ρωσόφιλοι και ψεκασμένοι δεν συμφωνούν με την πολιτική μας» έλεγε η Ν.Μπακογιάννη",2023.01.24 14:38,Newsroom,"Δεν έχει περάσει πολύς καιρός από τότε που η πρώην ΥΠΕΞ και αδελφή του πρωθυπουργού Ντόρα Μπακογιάννη έλεγε:  «Αντιεμβολιαστές, ρωσόφιλοι και ψεκασμένοι δεν συμφωνούν με την πολιτική μας». Λέει μάλιστα πως η ΝΔ είναι μία λαϊκή παράταξη και ότι μόνο οι συγκεκριμένες κατηγορίες είναι εκτός της ΝΔ και ότι πιθανότατα δεν ψήφιζαν ποτέ ΝΔ. Τώρα στις εκλογές λοιπόν που ο κόσμος θα… «μαυρίσει» τη ΝΔ, τι θα πει η κυρία Μπακογιάννη; Ότι η πλειοψηφία του ελληνικού λαού είναι… ψεκασμένοι;"
pronews.gr,https://www.pronews.gr/koinonia/thanos-pleyris-ekso-apo-to-spiti-mou-exoun-sygkentrothei-antiemvoliastes-kai-diadilonoun/,Κοινωνία , Θάνος Πλεύρης: «Έξω από το σπίτι μου έχουν συγκεντρωθεί αντιεμβολιαστές και διαδηλώνουν»,2022.06.27 20:19,Newsroom,"Αντιεμβολιαστές διαδηλώνουν έξω από την κατοικία του, ανέφερε ο υπουργός Υγείας, Θάνος Πλεύρης. Μέσα στην κατοικία είναι η σύζυγος και τα δύο παιδιά τους, έγραψε ο ίδιος τη Δευτέρα στο Twitter κάνοντας λόγο για στοχοποίηση και ζητώντας την καταδίκη του συμβάντος από όλο τον πολιτικό κόσμο. Η ανάρτηση του κ. Πλεύρη: «Έξω από το σπίτι μου που βρίσκεται η γυναίκα μου και τα δυο μου παιδιά έχουν συγκεντρωθεί αντιεμβολιαστές και «Διαδηλώνουν» εναντίον της οικογένειας μου. Στοχοποιείται η οικογένεια μου για τις υπουργικές μου αποφάσεις. Αναμένω την αυτονόητη καταδίκη από όλο τον Πολιτικό Κόσμο». Έξω από το σπίτι μου που βρίσκεται η γυναίκα μου και τα δυο μου παιδιά έχουν συγκεντρωθεί αντιεμβολιαστές και «Διαδηλώνουν» εναντίον της οικογένειας μου. Στοχοποιείται η οικογένεια μου για τις υπουργικές μου αποφάσεις. Αναμένω την αυτονόητη καταδίκη από όλο τον Πολιτικό Κόσμο — Θάνος Πλεύρης (@thanosplevris) June 27, 2022 "
pronews.gr,https://www.pronews.gr/elliniki-politiki/nd/n-mpakogianni-i-nd-den-tha-xasei-pososta-giati-osoi-den-mas-theloun-einai-psekasmenoi-antiemvoliastes-rosofiloi/,ΝΔ , Ν.Μπακογιάννη: «Η ΝΔ δεν θα χάσει ποσοστά γιατί όσοι δεν μας θέλουν είναι ψεκασμένοι αντιεμβολιαστές ρωσόφιλοι»,2022.05.04 11:08,Newsroom,"Η βουλευτής της Νέας Δημοκρατίας, Ντόρα Μπακογιάννη, αναφέρθηκε σε πρωινή συνέντευξη της στις πολιτικές εξελίξεις στη χώρα και στο εάν υπάρχει φοβία στο Μαξίμου για πτώση των ποσοστών στις επόμενες εκλογές.  Αυτό που προκάλεσε εντύπωση ήταν η απάντηση που έδωσε σε ερώτηση για το εάν πιστεύει ότι θα χάσει ποσοστά η Νέα Δημοκρατία από κόμματα που δημιουργούνται από τα δεξιά της. «Δεν νομίζω ότι θα πάει εύκολα το χέρι αλλού, η παράταξη αυτή επιβίωσε των Μνημονίων. Οι άνθρωποι της παράταξης μας είναι νοικοκυραίοι και δε μιλάω για τους ψεκασμένους αντιεμβολιαστές και φιλορώσους», είπε η Ν.Μπακογιάννη. Προσθέτοντας ότι επί της ουσίας αυτοί που αντιδρούν με την πολιτική της κυβέρνησης του Κ.Μητσοτάκη είναι οι «ψεκασμένοι», οι οποίοι, όπως ισχυρίστηκε, δεν ψηφίζουν έτσι και αλλιώς Νέα Δημοκρατία. «Η ΝΔ λέει την αλήθεια και έχει την ευθύνη να πει ποια είναι η διέξοδος από τα έξοδα», είπε επίσης η Ν.Μπακογιάννη και κατηγόρησε την αντιπολίτευση για λαϊκισμό. Σε ό,τι αφορά στο ενδεχόμενο πρόωρων εκλογών, ξεκαθάρισε ότι η «η κυβέρνηση θα πάει σε εκλογές στα 4 χρόνια. Ένα από τα ενδιαφέροντα στοιχεία με βάση τη χθεσινή δημοσκόπηση είναι ότι ο Μητσοτάκης έπεσε μεν κατά 2 μονάδες, αλλά μετά από αυτόν είναι ο “κανένας”».   Τόνισε δε ότι ο ΣΥΡΙΖΑ δεν εισπράττει από τις απώλειες της ΝΔ, γιατί δεν το πιστεύουν. «Ο Τσίπρας λέει ότι είναι παράνομη η ρήτρα αναπροσαρμογής, την οποία ψήφισε ο ίδιος. Πώς λέει ότι είναι παράνομος; Χρησιμοποιεί τόσο τοξικό λόγο που αυτό δεν είναι απάντηση στο πρόβλημα του άλλου», επισήμανε. Απαντώντας για το αν η ΝΔ προσβλέπει σε κυβέρνηση συνεργασίας, ανέφερε ότι «δεν είναι δική μας απόφαση, αλλά του ελληνικού λαού. Αν τα καταφέραμε μέσα στις απανωτές κρίσεις, η ΝΔ είναι 100% η καλύτερη λύση. Αν ο ελληνικός λαός δε θέλει, θα προχωρήσουμε όπως το σύνταγμα και οι νόμοι ορίζουν».  Ερωτηθείσα για την τουρκική προκλητικότητα, η οποία κλιμακώνεται το τελευταίο διάστημα, η κ. Μπακογιάννη επισήμανε ότι μια συνάντηση Μητσοτάκη-Ερντογάν δεν μπορεί να αλλάξει μια ολόκληρη πολιτική. «Αυτό, το οποίο κάνει η Τουρκία είναι μια πολιτική που της γύρισε μπούμερανγκ. Δεν μπόρεσε με τις διάφορες απειλές και τους τρόπους που χειριζόταν τα θέματα απέναντι στις αραβικές χώρες και στην Ελλάδα, να το γυρίσει. Ήταν μια από τις γνωστές διπλωματικές πιρουέτες του Ερντογάν και προσπάθησε να κλείσει μέτωπα. Πάνω σε αυτό όμως ήρθε η Ουκρανία, η οποία πίστεψε ο Ερντογάν του έδωσε πόντους. Και η αλήθεια είναι ότι αρχικά του έδωσε», σημείωσε. «Ωστόσο, ο πόλεμος συνεχίζεται και θα συνεχιστεί για πολύ καιρό ακόμα. Άρα αυτομάτως ο ρόλος του αρχίζει και προκαλεί ερωτηματικά, όπως η επίθεση του Ζελένσκι και η στάση των ΗΠΑ. Άλλωστε, ο βασικός στόχος του Ερντογάν εξαρχής ήταν να κλείσει το μέτωπο με την Αμερική. Όμως δεν έκλεισε. Αντ’ αυτού ο Κυριάκος Μητσοτάκης, πέρα από τη συνάντηση με τον Μπάιντεν, θα μιλήσει στο Κογκρέσο, που είναι τεράστιας σημασίας. Αυτό ενόχλησε τρομακτικά τους Τούρκους. Ο στόχος που έχει για τα F-16 περνάει μέσα από το Κογκρέσο. Άρα κάνουν μια προσπάθεια να προκαλέσουν το ενδιαφέρον και λένε “προσέξετε γιατί μπορούμε κι εμείς να δημιουργήσουμε προβλήματα” με τους όποιους κινδύνους υπάρχουν», επισήμανε η βουλευτής της ΝΔ. Τόνισε δε ότι υπάρχει πάντα ο κίνδυνος του ατυχήματος και «δεν μπορούμε να βγάλουμε από τους υπολογισμούς μας». Πάντως, εξέφρασε την εκτίμηση ότι ο Ερντογάν «δεν πάει γυρεύοντας» για επεισόδιο στην Ελλάδα.  Σε ό,τι αφορά στη μετά Ερντογάν εποχή, η κ. Μπακογιάννη υπογράμμισε ότι οι Έλληνες δεν έχουν αυταπάτες. «Δε σημαίνει ότι η μετά Ερντογάν εποχή θα είναι εύκολη, όταν ακούει κανείς τις δηλώσεις Κιλιτσντάρογλου ή της Ακσενέρ. Θέλει προσοχή και ας μην πανηγυρίζουμε προκαταβολικά, γιατί πάλι θα κάνουμε λάθος», σημείωσε. Σχολιάζοντας τη νέα δημοσκόπηση της Alco που δείχνει τη διαφορά μεταξύ ΝΔ και ΣΥΡΙΖΑ στις 8,1 μονάδες, ανέφερε ότι «αυτή η κυβέρνηση αντιμετώπισε απανωτές κρίσεις. Αναρωτιέμαι αν ξημέρωσε μια μέρα χωρίς να έχουμε την ανάγκη να διαχειριστεί ο Μητσοτάκης κρίση. Ξεκίνησε με την κρίση στον Έβρο, περάσαμε το καλοκαίρι του 2020 με τις τουρκικές προκλήσεις, την πανδημία και μετά ήρθε η ενεργειακή κρίση και ο πόλεμος. Ακόμα δεν ξέρουμε τι μας ξημερώνει».  Μάλιστα, χαρακτήρισε «τεραστίων διαστάσεων» το ενεργειακό πρόβλημα, γιατί προσθέτει ανασφάλεια στον κόσμο. Δήλωσε δε «τρομακτικά απογοητευμένη» από τον τρόπο που αντιδρά η Ε.Ε. «Έχει σχεδόν παρωπίδες. Οι ηγέτες δεν μπορούν να πάρουν μια απόφαση. Ο Ιταλός πρωθυπουργός, Μάριο Ντράγκι, που είναι από τους πιο πεπειραμένους είπε χθες ότι πρέπει να λειτουργήσουμε με το ταμείο όπως κάναμε με την πανδημία. Αυτή είναι λύση, γιατί ο κόσμος υποφέρει», υπογράμμισε. Πάντως, εκτίμησε ότι στο τέλος η Ε.Ε θα λάβει αυτή την απόφαση. Σε κάθε περίπτωση η κυβέρνηση έχει αποφασίσει να δράσει μονομερώς δίνοντας χρήματα περίπου 5 δισ. ευρώ που προσθετικά στα 4 δισ. ευρώ θα πέσουν στην αγορά. Ερωτηθείσα για τον τρόπο που θα δοθεί αυτή η ενίσχυση, η κ. Μπακογιάννη σχολίασε ότι «από ό,τι καταλαβαίνω θα γίνει ένα μικτό σύστημα για να βεβαιωθούμε ότι ο λογαριασμός θα φτάσει στα περυσινά επίπεδα» συμπληρώνοντας ότι «ο πάτος των βαρελιών που ξύνει η κάθε κυβέρνηση είναι ο πάτος του βαρελιού των Ελλήνων φορολογουμένων». "
pronews.gr,https://www.pronews.gr/elliniki-politiki/1058593_thpleyris-o-syriza-yiothetei-horis-proshimata-tin-pliri-kalypsi/,Κυβέρνηση , Θ.Πλεύρης: «Ο  ΣΥΡΙΖΑ υιοθετεί χωρίς προσχήματα την πλήρη κάλυψη στους αντιεμβολιαστές»,2022.02.17 09:43,Newsroom,"Ο υπουργός Υγείας Θάνος Πλεύρης, απαντώντας στον πρώην υπουργό Υγείας, Ανδρέα Ξανθό, ο οποίος ζητά από την κυβέρνηση να δεσμευθεί ότι «όχι μόνο δεν θα απολυθεί κανένας εργαζόμενος του ΕΣΥ, αλλά ότι θα διασφαλίσουν – με αυξημένους διαγνωστικούς ελέγχους και υψηλά standards υγειονομικής ασφάλειας – την άμεση επιστροφή των ανθρώπων αυτών στη δουλειά τους», αναφέρει πως ο ΣΥΡΙΖΑ υιοθετεί χωρίς προσχήματα την πλήρη κάλυψη στους αντιεμβολιαστές. Απέναντι στο αίτημα αυτό ο Θάνος Πλεύρης δήλωσε: «Πρωταρχικός σκοπός μας είναι η προστασία της Δημόσιας Υγείας και η στήριξη της συντριπτικής πλειοψηφίας των υγειονομικών που έχουν εμβολιαστεί και με πίστη στην επίσημη βρίσκονται στην πρώτη γραμμή της μάχης. Με στοχευμένα μέτρα, τα οποία στο σύνολο τους καταψήφισε ο ΣΥΡΙΖΑ, η εμβολιαστική κάλυψη του πληθυσμού έχει φθάσει στον ευρωπαϊκό μέσο όρο. Πλέον ο ΣΥΡΙΖΑ υιοθετεί χωρίς προσχήματα την πλήρη κάλυψη στους αντιεμβολιαστές. Με την ανακοίνωση του ο κ. Ξανθός εκφράζει την πολιτική του ΣΥΡΙΖΑ στο θέμα των εμβολίων, όπως καιρό τώρα μας αποκαλύπτει ο κ. Πολάκης. Στηρίζει στην τραγική μειοψηφία υγειονομικών κατά του εμβολιασμού και τους παρέχει απλόχερα την πολιτική του αγκαλιά». Ο κ. Ξανθός νωρίτερα είχε ζητήσει να δεσμευτεί το υπουργείο Υγείας και η κυβέρνηση ότι «όχι μόνο δεν θα απολυθεί κανένας εργαζόμενος του ΕΣΥ, αλλά ότι θα διασφαλίσουν – με αυξημένους διαγνωστικούς ελέγχους και υψηλά standards υγειονομικής ασφάλειας – την άμεση επιστροφή των ανθρώπων αυτών στη δουλειά τους». Ο τομεάρχης Υγείας του ΣΥΡΙΖΑ αναφέρει σε δήλωση του ότι «η 31η  Μαρτίου 2022 αναμένεται να είναι μια ημερομηνία που θα ‘σφραγίσει’ το ΕΣΥ και θα επηρεάσει δραματικά τις ζωές χιλιάδων εργαζομένων του», καθώς εκπνέει η τελευταία διορία που έχει δώσει ο Υπουργός Υγείας στους πάνω από 5000 ανεμβολίαστους υγειονομικούς που είναι σε αναστολή εργασίας εδώ και 6 μήνες. Σημειώνει πως «αν υλοποιήσει τις απειλές του, η κυβέρνηση θα προχωρήσει για 1η φορά στη μεταπολιτευτική ιστορία της χώρας σε μαζικές απολύσεις μονίμων δημοσίων λειτουργών» και «αυτό θα είναι μια εξέλιξη ακραίου αυταρχισμού και κοινωνικής αγριότητας, αλλά και μη αναλογική με όρους προστασίας της Δημόσιας Υγείας». Στο ίδιο πλαίσιο αναφέρει ότι «αυτή η εμμονή σε μια ακροδεξιάς κοπής  πολιτική  τιμωρητισμού και ‘σιδηράς πυγμής’, θα επιδεινώσει το εργασιακό κλίμα στο ΕΣΥ, θα στερήσει πολύτιμο και έμπειρο προσωπικό από τα νοσοκομεία και τις υπόλοιπες δομές  υγείας, θα οδηγήσει ανθρώπους στην ανεργία και στη φτώχεια και θα δώσει στο ‘πληγωμένο’, από την πανδημία και την κυβερνητική απαξίωση, Δημόσιο Σύστημα Υγείας, τη ‘χαριστική βολή’». Σημειώνει ότι ο ΣΥΡΙΖΑ κατ’ επανάληψη έχει δηλώσει ότι θεωρεί τον εμβολιασμό κατά της covid-19 όχι μόνο πράξη ατομικής προστασίας αλλά και πράξη κοινωνικής αλληλεγγύης απέναντι σε ευάλωτους συνανθρώπους μας. «Δεν υπερασπιζόμαστε λοιπόν το ‘δικαίωμα’ στον μη εμβολιασμό, αλλά το καθολικό κοινωνικό δικαίωμα στην εργασία και στην επιβίωση. Γιατί η Δημόσια Υγεία δεν μπορεί να προστατευθεί χωρίς κοινωνική συνοχή και Κράτος Δικαίου», υπογραμμίζει. "
pronews.gr,https://www.pronews.gr/elliniki-politiki/1051074_voyleytis-nd-skeletsis-akrodexioi-antiemvoliastes-kai-grafikoi/,Ελληνική Πολιτική ," Βουλευτής ΝΔ Σ.Κελέτσης: «Ακροδεξιοί, αντιεμβολιαστές και γραφικοί» όσοι διαμαρτύρονται για τους παράνομους μετανάστες",2022.01.21 09:22,Newsroom,"Στο ερώτημα των κατοίκων γιατί δεν πήγαν οι βουλευτές της Νέας Δημοκρατίας να διαμαρτυρηθούν μαζί τους για την επέκταση του ΚΥΤ Φυλακίου απάντησε με προκλητικό τρόπο ο Σταύρος Κελέτσης.  Ο βουλευτής Έβρου της ΝΔ υποστήριξε ότι ο λόγος που δεν πήγε κανείς βουλευτής στις διαμαρτυρίες που έγιναν τις προηγούμενες ημέρες είναι γιατί υπήρχε ένα «συνονθύλευμα δυνάμεων» το οποίο αποτελούταν από «αντιεμβολιαστές και ακροδεξιούς».   Αρχικά αναφέρθηκε στην παρουσία ενός Μητροπολίτη, τον οποίο αποκάλεσε ως «αντιεμβολιαστή» και στη συνέχεια είπε ότι οι συντονιστές των συγκεκριμένων κινητοποιήσεων είναι «ακροδεξιοί». Ο βουλευτής της ΝΔ μιλώντας χθες στο «Ράδιο Έβρος» είπε: «Εγώ προσωπικά πιστεύω ότι οι κινητοποιήσεις αυτές είναι άνευ αντικειμένου. Κακώς υπάρχει αυτός ο φόβος ότι θα γίνει κάτι άλλο, κάτι πολύ μεγάλο ή διαφορετικό».  Και πρόσθεσε ότι η πλειοψηφία αυτών που συμμετείχε ήταν «γραφικοί και ακροδεξιοί» και ότι «δεν μπορώ να συμμετέχω σ’ αυτό το συνονθύλευμα».  https://www.youtube.com/watch?time_continue=156&v=fIl_oXyIsio&feature=emb_title Ο βουλευτής της ΝΔ παραδέχθηκε ότι οι δυο υπουργοί, Προστασίας του Πολίτη Τάκης Θεοδωρικάκος και Μετανάστευσης και Ασύλου Νότης Μηταράκης, λένε τα ίδια, απλά με διαφορετικό τρόπο. Ότι δηλαδή θα αυξηθεί η χωρητικότητα του ΠΡΟ.ΚΕ.ΚΑ και συνολικά θα φτάσουμε από τα 700 άτομα που είναι σήμερα και για τις δυο δομές, στα 950 μαζί με το ΚΥΤ Φυλακίου. Διαψεύδει δηλαδή τόσο τον συνάδερφο του Τάσο Δημοσχάκη αλλά και τον δήμαρχο Ορεστιάδας Βασίλη Μαυρίδη, που δηλώνουν ότι ο κ.Θεοδωρικάκος δεσμεύεται ότι δεν θα αυξηθεί ο αριθμός του ΠΡΟ.ΚΕ.ΚΑ. Ο Σ.Κελέτσης υπερασπίστηκε την θέση της κυβέρνησης, ενώ αναγνώρισε τη σύγχυση που έχουν δημιουργήσει οι υπουργοί Μετανάστευσης και Ασύλου και Προστασίας του Πολίτη με τις δηλώσεις τους. Είπε ακόμα ότι θα είναι παρόν σε οποιαδήποτε συντεταγμένη και οργανωμένη από τους θεσμικούς φορείς κινητοποίηση, επέρριψε ευθύνες στον ΣΥΡΙΖΑ όπως εκφράστηκε ,σύμφωνα με τον ίδιο, μέσω της κυρίας Τσιριγώτη."
pronews.gr,https://www.pronews.gr/elliniki-politiki/1047056_ekklisia-epithesi-dionysioy-kata-amvrosioy-skotadistes-osoi/,Ελληνική Πολιτική , «Εμφύλιος» στην Εκκλησία – Μητροπολίτης Κορίνθου κατά Αμβρόσιου: «Σκοταδιστές οι αντιεμβολιαστές – Οδηγούν στον θάνατο»!,2022.01.05 15:43,Newsroom,"Ο Μητροπολίτης Κορίνθου Διονύσιος, μιλώντας σε τοπικό κανάλι σχετικά με τους εμβολιασμούς εκτόξευσε πυρά εναντίον του  τέως μητροπολίτη  Αιγιαλείας και Καλαβρύτων Αμβροσίου. Συγκεκριμένα ο Κορίνθου Διονύσιος, αναφερόμενος στους αντιεμβολιαστές έκανε έμμεση επίθεση στον Αμβρόσιο, ο οποίος πριν από λίγες ημέρες με επιστολή του στην αρχιεπισκοπή είχε χαρακτηρίσει τους εμβολιασμένους ως «τέκνα του διαβόλου» με αφορμή ένα περιστατικό εξορκισμού το οποίο και περιέγραφε στην επιστολή του. Ο Διονύσιος λοιπόν, αναφέρεται έμμεσα σε όσα έγραφε ο  Αμβρόσιος στην επιστολή του λέγοντας: «Οι αντιεμβολιαστές είναι σκοταδιστές, οι λύσεις τους οδηγούν στον θάνατο. Είναι δυνατόν η ιατρική να δίνει λύσεις και εμείς να τις παραβλέπουμε και να λέμε: ”Μην ακούτε και μας είπε ο διάβολος ότι εγώ τους σφραγίζω; Και να παρασύρουν τους ανθρώπους; Ο διάβολος δεν λέει ποτέ αλήθεια. Ακούν τον διάβολο και όχι την Ιερά Σύνοδο, τους πνευματικούς τους πατέρες και εν τέλει τους ιατρούς. Είναι σκοταδιστές και οπισθοδρομικοί και οι λύσεις που δίνουν, οδηγούν στον θάνατο. Πολύ εύστοχο που είπε ένας Μητροπολίτης (σ.σ Ναυπάκτου) για ”παρανοϊό”. Κάποιοι θέλουν να παριστάνουν τους μεγάλους γεροντάδες τους μεγάλους φιλοσόφους, παρασύρουν τους ανθρώπους και τους οδηγούν στον θάνατο». Στην ίδια συνέντευξη του στο Korinthos tv, o «εμβολιαστής» μητροπολίτης αναφέρθηκε και στο πρόσφατο θάνατο 49χρονου μη εμβολιασμένου ιερέα της μητρόπολης του ως παράδειγμα για να εμβολιαστούν όλοι. Πάντως είναι φανερό ότι η εμβολιαστική εκστρατεία της κυβέρνησης έχει διχάσει την εκκλησία. Όχι μόνο τους πιστούς αλλά και τον κλήρο. Σύμφωνα με τα στοιχεία η μεγάλη πλειοψηφία του κατώτερου κλήρου(των απλών παπάδων δηλαδή) δεν θέλει να εμβολιαστεί.  Αλλά και μέσα στους κόλπους της Ιεράς Συνόδου υπάρχουν ακόμα φωνές που δεν βλέπουν με καλό μάτι την κορωνουστερία και την εμβολιολατρεία των δυο τελευταίων ετών. Επιπλέον ο Αμβρόσιος είναι μια περίπτωση ιεράρχη που ενοχλεί πολύ το εκσυγχρονιστικό στρατόπεδο στους κόλπους της εκκλησίας. "
pronews.gr,https://www.pronews.gr/elliniki-politiki/1041533_gpetrakos-gia-gtragka-akoma-vlepoyn-fantasmata-me-arnites-toy-ioy-kai/,Ελληνική Πολιτική , Γ.Πετράκος για Γ.Τράγκα: «Ακόμα βλέπουν φαντάσματα με “αρνητές του ιού” και “αντιεμβολιαστές”»,2021.12.14 11:36,Newsroom,"Ο αναπληρωτής Γραμματέας του Κινήματος Ελεύθεροι Άνθρωποι και τραγουδιστής Γρηγόρης Πετράκος, λίγες ώρες μετά τον θάνατο του Γιώργου Τράγκα, δημοσίευσε στο προσωπικό του προφίλ του Facebook το δικό του «αντίο». «”Θείε” Γιώργο σε χαιρετώ» γράφει στην ανάρτηση – αποχαιρετισμό του στον Γιώργο Τράγκα, ο Γρηγόρης Πετράκος. Σ’ αυτήν αναφέρει ακόμα ότι «ακόμα βλέπουν φαντάσματα με “αρνητές του ιού” και “αντιεμβολιαστές” αλλά και πως «δεν τους έδωσα ούτε ψίχουλο, τροφή να γράφουν, να παραποιούν, να κανιβαλίζουν».  Αξίζει να σημειωθεί ότι ο Γιώργος Τράγκας είχε τοποθετήσει τον Γρηγόρη Πετράκο αναπληρωτή Γραμματέα του κόμματος που είχε φτιάξει, του Κινήματος Ελεύθερων Ανθρώπων. Η ανάρτηση του Γρηγόρη Πετράκου: «Ήσουν ο πιο ζωντανός άνθρωπος που έχω γνωρίσει. Το βλέμμα σου πιο οξύ κι από ξυράφι. Όσα έμαθα από σένα σε λίγους μήνες θα χρειαζόμουν πολλές ζωές να τα βρω μόνος μου. Όταν γνωριστήκαμε μου είπες: “ανιψιέ” θέλω, πριν “φυγω” να ρίξω ένα καράβι στο λιμάνι. Να μπουν μέσα νέες φωνές και άνθρωποι που αντιστέκονται στη λαίλαπα που ερχεται. Μετά εγώ θα φύγω, ετσι κι αλλιώς, και κάντε το ότι θέλετε. Ρίξτε το στα βράχια, πουλήστε το ή βοηθήστε τη χώρα σας όπως μπορείτε. Δεν πρόλαβες να το ρίξεις στη θάλασσα το καραβάκι. Μη σε νοιάζει. Είναι σα να το κανες. Οι άνθρωποι εδώ, σαν κανίβαλοι, ακόμα τσακώνονται περί του αν το είχες κάνει ή δεν το είχες κάνει… Μετά από τόσο σάλιο που ξόδεψες να τους ξεστραβώσεις για την πολιτική, οικονομική και κοινωνική εργαλειοποίηση του ιού, αυτοί ακόμα πιστεύουν ότι το θέμα μας είναι τα εμβόλια… Ακόμα βλέπουν φαντάσματα με “αρνητές του ιού” και “αντιεμβολιαστές”. Όσο ήσουν στο νοσοκομείο δεν είπα λέξη, θείε. Δεν τους έδωσα ούτε ψιχουλο, τροφή, να γράφουν, να παραποιούν και να κανιβαλίζουν. Κι ας με “τσιγκλούσαν” τα τρολάκια τους. Έτσι θα ήθελες και έτσι έπραξα. Και τώρα δε θα πω κουβέντα. Θα φύγεις με αξιοπρέπεια. Τα έκανες όλα. Δεν έχεις παράπονο. Δέκα ζωές έζησες. Καλέ Θεέ, δώσε ξεκούραση στην ψυχή του και δύναμη στη γυναίκα του»."
pronews.gr,https://www.pronews.gr/kosmos/1039414_rosia-stratigiki-exontosis-toy-rosikoy-laoy-leei-ekprosopos-tis-kyvernisis-gia-toys/,Κόσμος , Ρωσία: Εξοντώνουν τον ρωσικό λαό λέει εκπρόσωπος της κυβέρνησης για τους αντιεμβολιαστές,2021.12.06 17:04,Newsroom,"Τα όσα ισχυρίζονται εκείνοι που αρνούνται την αναγκαιότητα του εμβολιασμού, απηχούν την στρατηγική εξόντωσης του ρωσικού λαού. Αυτό δήλωσε σήμερα ο επικεφαλής της διεύθυνσης κοινωνικών προγραμμάτων της διοίκησης της ρωσικής προεδρίας Σεργκέι Νόβικοφ. «Σήμερα οι αντιεμβολιαστές μας παρουσιάζουν θέσεις που λένε ότι ακόμη δεν έχει αποδειχθεί (η αποτελεσματικότητα) του εμβολίου, ενώ εν τω μεταξύ χιλιάδες άνθρωποι θα πεθαίνουν κάθε μέρα. Θεωρείται ότι αυτό είναι δημοκρατία, ελεύθερη έκφραση της προσωπικής άποψης. Όχι, αυτό είναι στρατηγική εξόντωσης του λαού και αυτό απλώς πρέπει να το γνωρίζουμε», υπογράμμισε ο Νόβικόφ. Σήμερα ανακοινώθηκε ότι το τελευταίο εικοσιτετράωρο στην Ρωσία καταγράφηκαν 1.184 θάνατοι, εκ των οποίων 92 στην Μόσχα."
pronews.gr,https://www.pronews.gr/elliniki-politiki/1038103_polakis-se-prothypoyrgo-eisai-ashetos-kai-epikindynos/,Ελληνική Πολιτική , Πολάκης σε πρωθυπουργό: «Είσαι άσχετος και επικίνδυνος» – Μητσοτάκης: «Με αντιεμβολιαστές δεν συνομιλώ»!,2021.12.01 19:51,Newsroom,"«Άσχετο και επικίνδυνο» χαρακτήρισε τον Κυριάκο Μητσοτάκη ο Παύλος Πολάκης, εξαπολύοντας επίθεση για τις δηλώσεις περί ΜΕΘ που προκάλεσαν σάλο. Ο πρωθυπουργός υποστήριξε μιλώντας στη Βουλή, ότι όσοι βρίσκονται πρόχειρα διασωληνωμένοι σε απλές κλίνες, λαμβάνουν ακριβώς την ίδια φροντίδα με εκείνους που βρίσκονται… στις ΜΕΘ. «Ναι και ΑΣΧΕΤΟΣ είσαι Κυριάκο Μητσοτάκη και ΕΠΙΚΙΝΔΥΝΟΣ! Αν οι διασωληνωμενοι εκτός ΜΕΘ έχουν την ίδια θνητότητα με όσους νοσηλεύονται εντός ΜΕΘ ,τότε γιατί ψάχνουν αγωνιωδώς οι γιατροί των κλινικών κοβιντ, κρεβάτι ΜΕΘ για τους ασθενείς που νοσηλεύονται στις κλινικές;;;; Πόσο έχεις χάσει την επαφή με την πραγματικότητα;» έγραψε o πρώην υπουργός του ΣΥΡΙΖΑ. Ο ίδιος νωρίτερα στη Βουλή, κατά την διάρκεια της συζήτησης για το νέο μέτρο που αφορά τον υποχρεωτικό εμβολιασμό και το πρόστιμο των 100 ευρώ, χαρακτήρισε «άσχετο» τον πρωθυπουργό, νωρίτερα στη Βουλή μετά τις δηλώσεις του για τις ΜΕΘ. Πολάκης: «Ασχετε…» Μητσοτάκης: «Τι είπατε; Με αντιεμβολιαστές δεν συνομιλώ. Ανεβάστε τη μάσκα σας, σας παρακαλώ». Πολάκης: «Είστε άσχετος» Ο πρωθυπουργός αντέδρασε και κάλεσε τον Αλέξη Τσίπρα να τον αποπέμψει. Ο Πολάκης, επικαλούμενος στοιχεία που δείχνουν ότι τα ποσοστά θανάτων των ανθρώπων που έχουν εμβολιαστεί πλήρως, είναι εξίσου υψηλό: «Τώρα που μιλάμε στις λίστες ΜΕΘ βρίσκονται διασωληνωμένοι και ψάχνουν κρεβάτι ΜΕΘ 136 ασθενείς. Σήμερα εμφανίζουμε το υψηλότερο ποσοστό θανάτων από COVID μεταξύ των προηγμένων χωρών της Ε.Ε.» ενώ πρόσθεσε ότι τον κατηγορούσαν ως ψεκασμένο όταν ζητούσε να φέρουν μονοκλωνικά αντισώματα και τελικά τα έφεραν, όμως δεν είναι για όλους.  "
pronews.gr,https://www.pronews.gr/thriskeia/1032730_eisaggeliki-paremvasi-gia-antiemvoliastes-monahoys-zitise-o-igoymenos-tis-monis/,Θρησκεία , Εισαγγελική παρέμβαση για αντιεμβολιαστές μοναχούς ζήτησε ο Ηγούμενος της Μονής Εσφιγμένου!,2021.11.10 14:31,Newsroom,"Εισαγγελική παρέμβαση προκάλεσαν δηλώσεις του αρχιμανδρίτη Βαρθολομαίου, καθηγούμενου της Ιεράς Μονής Εσφιγμένου του Αγίου Όρους, περί αντιεμβολιαστών ρασοφόρων του Άθω που αρνούνται να κάνουν το εμβόλιο κατά του κορονοϊού και επιπλέον επηρεάζουν με την ακραία ρητορική τους πιστούς να μην το κάνουν. Συγκεκριμένα, ο προϊστάμενος της Εισαγγελίας Πρωτοδικών Θεσσαλονίκης έδωσε εντολή να διενεργηθεί προκαταρκτική έρευνα στο πλαίσιο της οποίας θα κληθεί ο καθηγούμενος (της νέας, νόμιμης αδελφότητας Εσφιγμένου) να καταθέσει, κατονομάζοντας αυτούς στους οποίους αναφέρεται, ώστε να διαπιστωθεί εάν τελούν το αδίκημα της διασποράς ψευδών ειδήσεων. Νωρίτερα, μιλώντας στο ραδιόφωνο της ΕΡΤ, ο αρχιμανδρίτης ζήτησε την παρέμβαση της Δικαιοσύνης, τονίζοντας χαρακτηριστικά πως «όταν μυρίζει θάνατος γύρω μας, όχι μόνο στο ‘Αγιο Όρος αλλά και σε όλο τον κόσμο, δεν μπορεί κανείς να κωφεύει». Ο ίδιος ανέφερε, μεταξύ άλλων, ότι ένα καθαρά ιατρικό θέμα έχει μετατραπεί σε πνευματικό, καταγγέλλοντας ότι «συνειδητά κάποιοι καλόγεροι λένε ψέματα, χρησιμοποιώντας το όνομα του Αγιορείτη ή ακόμη και του Εσφιγμενίτου…». Το Άγιον Όρος δέχθηκε ισχυρό πλήγμα από την Covid-19 καθώς είναι αρκετές δεκάδες οι μοναχοί που νόσησαν από την έναρξη της πανδημίας και κάποιοι εξ αυτών κατέληξαν εξαιτίας επιπλοκών της νόσου. "
pronews.gr,https://www.pronews.gr/thriskeia/1022115_mitropolitis-larisis-mas-kanoyn-diafimisi-oi-antiemvoliastes/,Θρησκεία , Μητροπολίτης Λαρίσης: «Μας κάνουν διαφήμιση οι αντιεμβολιαστές»!,2021.10.03 13:15,Newsroom,"Το εμβόλιο είναι υγειονομικό ζήτημα, όχι θεολογικό ή πολιτικό, τόνισε ο Μητροπολίτης Λαρίσης και Τυρνάβου Ιερώνυμος για την πρωτοβουλία εμβολιασμού έξω από ιερούς ναούς, ενώ απάντησε και σε όσους βρέθηκαν σήμερα έξω από τον Ιερό Ναό Αγίου Αχιλλείου για να διαμαρτυρηθούν. «Δεν κάναμε τίποτα άλλο από το να συμπαραταχθούμε με τους φορείς της Θεσσαλίας και μαζί να δώσουμε ένα μήνυμα ελπίδας και ενθάρρυνσης. Ότι δηλαδή οι άνθρωποι δεν επιτρέπεται να νικηθούν από τον φόβο. Το ισχυρότερο ποσοστό αυτών που δεν εμβολιάζονται προκύπτει ότι κινούνται από τον φόβο και όχι από άλλα ελατήρια», τόνισε ο Μητροπολίτης Λαρίσης και Τυρνάβου Ιερώνυμος, από τον Ιερό Ναό του Αγίου Αχιλλίου αναφορικά με την πρωτοβουλία στην οποία συμμετέχει η Μητρόπολη μαζί με την 5η ΥΠΕ, την Περιφέρεια Θεσσαλίας και τον Δήμο Λαρισαίων για τη δυνατότητα εμβολιασμών στον προαύλιο χώρο των εκκλησιών. Παράλληλα ο Μητροπολίτης αναφέρθηκε στην προσπάθεια της Εκκλησίας για την υποστήριξη του εμβολιασμού κατά της Covid-19, σημειώνοντας ότι «πρέπει να κατανοήσουν οι άνθρωποι πως το εμβόλιο είναι υγειονομικό ζήτημα, ούτε θεολογικό, ούτε πολιτικό». Τόνισε δε, πως «οι άνθρωποι για το αν θα κάνουν το εμβόλιο θα πρέπει να ρωτήσουν τον γιατρό τους, και όχι τον πολιτικό τους καθοδηγητή» Η απάντηση στους αντιεμβολιαστές Μεταξύ άλλων ο κ. Ιερώνυμος αναφέρθηκε στη μικρή ομάδα των ανθρώπων που συγκεντρώθηκε έξω από την εκκλησία για να διαμαρτυρηθούν για τη διαδικασία των εμβολιασμών, λέγοντας ότι «τους ευχαριστούμε γιατί μας προσέφεραν ισχυρή διαφήμιση, κυρίως διότι αποκάλυψαν στους πολλούς ποιοι είναι αυτοί που αντιδρούν και πόσο μπορούμε να τους παίρνουμε σοβαρά υπόψιν». Τέλος ο Μητροπολίτης Λαρίσης και Τυρνάβου ευχαρίστησε τους πολίτες που βρέθηκαν στον προαύλιο χώρο της εκκλησίας για να εμβολιαστούν και κάλεσε τους πιστούς να συμμετάσχουν στον εμβολιασμό. «θα προσπαθήσουμε και αυτό που η Ιατρική Σχολή του Πανεπιστημίου Θεσσαλίας εκπέμπει στέλνοντας το μήνυμα της ζωής», σημείωσε ο κ. Ιερώνυμος και συμπλήρωσε: «Δεν λέμε αυτά που λέμε γιατί δρούμε εκτός ιατρικής πραγματικότητας. Οι γιατροί μας και μέλη της επιτροπής λοιμωξιολόγων είναι και ανεξάρτητες έρευνες έχουν κάνει και συνεπώς συνομιλώντας με αυτούς μπορούμε να κατανοήσουμε και το μέγεθος της βοήθειας από το εμβόλιο και την πιθανότητα των όποιων παρενεργειών»."
pronews.gr,https://www.pronews.gr/kosmos/1021066_you-tube-fimonei-toys-antiemvoliastes/,Κόσμος , Το You Tube φιμώνει τους «αντιεμβολιαστές»,2021.09.29 15:43,Newsroom,"Το You Tube προχωράει στο κατέβασμα των Video που αμφισβητούν τα εμβόλια. Στο στόχαστρο της δημοφιλούς πλατφόρμας μπαίνουν χιλιάδες Video και λογαριασμοί που ανήκουν στους λεγόμενους αρνητές. Επιπλέον κάθε αρνητική πληροφορία που θα αφορά τα εμβόλια γενικότερα, θα ελέγχεται. Αντιθέτως Video με σχόλια που θα αφορούν μια θετική εμπειρία εμβολιασμού θα ανεβαίνουν ελεύθερα.  Η πλατφόρμα υποστηρίζει ότι η νέα πολιτική της αποτελεί σημαντικό βήμα για την καταπολέμηση της παραπληροφόρησης.  Με αυτό τον τρόπο χιλιάδες video πρόκειται να κατέβουν και χιλιάδες λογαριασμοί θα κλείσουν.  Έτσι, μετά το Facebook, ένας ακόμα κολοσσός των κοινωνικών δικτύων προχωράει στην φίμωση της αντίθετης άποψης.. Να θυμίσουμε ότι το Υοu Tube όπως και το Facebook αλλά και το Tweeter είχαν κατεβάσει τους λογαριασμούς του προέδρου Τράμπ  κατά την διάρκεια της περσινής προεκλογικής καμπάνιας στις ΗΠΑ. Πάντως η Μόσχα απείλησε  να μπλοκάρει το Υοu Tube κατηγορώντας την πλατφόρμα για λογοκρισία. "
pronews.gr,https://www.pronews.gr/elliniki-politiki/1020487_akkel-xekatharizei-ta-psekasmenoi-antiemvoliastes-kai/,Ελληνική Πολιτική ," Το ΑΚΚΕΛ ξεκαθαρίζει τα «ψεκασμένοι», «αντιεμβολιαστές» και εκθέτει τα υπόλοιπα μαρκετίστικα εργαλεία της Διαφθοράς",2021.09.27 14:34,Newsroom,"Το τσουνάμι παραπληροφόρησης και οι αλλοιώσεις στις έννοιες λέξεων που έχει προκαλέσει το καθεστώς στην κυβέρνηση Μητσοτάκη-Σημίτη, υποχρεώνει το ΑΚΚΕΛ να δημοσιοποιήσει τα ακόλουθα για να επαναφέρει την αλήθεια και ισορροπία στην ενημέρωση. Το κύμα αντίστασης κατά της διαφθοράς ο Μητσοτάκης δεν μπορεί να το αντιμετωπίσει και βάζει τα γρανάζια του να πετούν παραπληροφόρηση. Πολεμούμε την Διαφθορά στον Ιατρικό, Ακαδημαϊκό, Πολιτικό και Μιντιακό χώρο που στην περίπτωση του κορονοϊού έχουν γίνει ένα πακέτο, καταστέλλοντας την ελευθερία των ιατρών και των δημοσιογράφων για να χουντοποιήσουν την κοινωνία. Ο κομματικός χώρος γύρω από τον Μητσοτάκη έχει γίνει ένα συνονθύλευμα επίορκων, εξαγορασμένων και κολλημένων κομματικών που κάνουν και λένε ό,τι τους πουν. Πρώτα από όλα η οποιαδήποτε μορφής αντίσταση, αντίδραση κλπ στα συγκεκριμένα φαρμακευτικά σκευάσματα (Pfizer, Moderna, κλπ) που προωθεί ο παρακρατικός χώρος μέσα στην κυβέρνηση Μητσοτάκη-Σημίτη, ΔΕΝ είναι επιθετικότητα ή άλλη αρνητική στάση κατά των εμβολίων. Για τον απλούστατο και πλήρως κατανοητό λόγο ότι αυτά τα φαρμακευτικά σκευάσματα ΔΕΝ είναι εμβόλια αλλά Φαρμακευτικά Σκευάσματα, στα οποία με χουντικό, αντιεπιστημονικό τρόπο επέβαλαν ρόλο εμβολίου. Και όχι μόνο αυτό αλλά απαγόρευσαν την χρήση πραγματικών εμβολίων (με αντισώματα) όπως όλα αυτά που έχουμε κάνει όλοι από μικρά παιδιά. ​​​​​​​Συνεπώς αυτοί που είναι αντιεμβολιαστές είναι αυτοί που προωθούν και επιβάλλουν ως εμβόλια τα συγκεκριμένα φαρμακευτικά σκευάσματα της Pfizer, Moderna, AstraZeneca και απαγορεύουν πραγματικά εμβόλια από μη δυτικές χώρες τα οποία χρησιμοποιούνται επιτυχώς σε πολύ μεγαλύτερους πληθυσμούς από ότι της Ευρωπαϊκής Ένωσης και των Ηνωμένων Πολιτειών. Το καθεστώς Μητσοτάκη-Σημίτη και τα γρανάζια του στον ιατρικό, ακαδημαϊκό και μιντιακό χώρο έχουν επιβάλλει διαβολική αντίστροφη ηθική με αντιστροφή εννοιών και αλλοίωση κάνοντας το άσπρο-μαύρο. Αυτούς που θέλουν να χρησιμοποιηθούν τα κανονικά και πραγματικά εμβόλια τούς αποκαλούν αντιεμβολιαστές, ενώ τους εαυτούς τους που απαγορεύουν τα πραγματικά εμβόλια δεν τους ονομάζουν αντιεμβολιαστές. Αυτά και για όσους υποκριτικά … απορούν πώς κάποιος μπορεί να είναι υπέρ των εμβολίων αλλά κατά του εξαναγκασμού που το μητσοτακέικο επιβάλει. Αυτά που επιβάλει ΔΕΝ είναι εμβόλια, αφού απαγορεύει τα πραγματικά εμβόλια. Ακόμη χειρότερα, κάνουν όμοιες «αναλογίες» όπως έκαναν με τους Έλληνες μετανάστες παλαιά και τους λαθρομετανάστες σήμερα. Το αφήγημα «Δεχθήκαμε και κάναμε παλαιότερα τα εμβόλια, να δεχθούμε και να κάνουμε και τα εμβόλια για τον κορονοϊό» είναι ακριβώς ανάλογο με το «Όπως άλλες χώρες δέχθηκαν Έλληνες μετανάστες, έτσι και εμείς να δεχθούμε αυτούς που έρχονται». Καμία ομοιότητα δεν είχαν οι Έλληνες μετανάστες με τους εισβολείς που έρχονται ως πρόσφυγες και μετανάστες, όπως και τα εμβόλια που κάναμε ΗΤΑΝ κανονικά και ασφαλή εμβόλια, αντίθετα με αυτά που ο Μητσοτάκης θέλει να μας επιβάλλει που ΔΕΝ είναι εμβόλια και η ασφάλειά τους θα αποδειχθεί το 2023. Ανάλογα διαβολική αντίστροφη ηθική, με αντιστροφή εννοιών και αλλοίωση έκαναν και στην λέξη «Ψεκασμένοι». Το «ψεκασμένοι» είναι η κόσμια έκφραση που (κακώς) χρησιμοποιήθηκε (αντί του «φτυσμένοι») πριν και μετά από το Δημοψήφισμα για να χαρακτηρίσει τους στρατευμένους «δημοσιογράφους» του ΣΚΑΪ και του παλιού MEGA Channel. Αρχικά οι πολίτες που διαμαρτύρονταν ακόμη και έξω από τα γραφεία του παλιού MEGA στην Λεωφόρο Μεσογείων (ο ΣΚΑΪ στο Φάληρο ήταν πιο μακριά και πήγαιναν στο MEGA), χαρακτήριζαν όλους και στα δύο κανάλια ως «φτυσμένους», ότι δηλαδή τούς έχουν φτύσει μέσα στο στόμα τους αυτά που εκείνοι φτύνουν από τις τηλεοπτικές εκπομπές τους κατά των πολιτών. Όλοι θυμόμαστε τα αίσχη κυρίως αυτών των δύο καναλιών. Το λάθος που έγινε τότε ήταν ότι οι πολίτες που διαμαρτύρονταν θεώρησαν ότι το «φτυσμένοι» ήταν … αντιαισθητικό και χρησιμοποίησαν το ευγενικότερο και … πολιτικά ορθό «ψεκασμένοι», ότι δηλαδή το καθεστώς «ψεκάζει» στο στόμα τους τα «μασημένα» που και αυτοί μάς «ψεκάζουν» μετά από την τηλεόραση και τους Ομίλους τους. Έτσι βγήκε αρχικά το «ψεκασμένοι» ως ωραιοποιημένο για τα παχύδερμα στον ΣΚΑΪ και MEGA. Τα καθεστωτικά όργανα όμως βρήκαν την ευκαιρία να το πετάξουν από πάνω τους (το «φτυσμένοι» δεν θα μπορούσαν να το πετάξουν) όταν άρχισε να ακούγεται (χιουμοριστικά κατά βάση) το άλλο ότι μάς ψεκάζουν από αεροπλάνα για ανοχή των Μνημονίων, καταστολή αντίστασης κλπ. Για δύο διαφορετικές καταστάσεις χρησιμοποιούνταν ο ίδιος όρος (ωραιοποιημένος ο παλιός, κυριολεκτικός ο νεώτερος). Οι σημερινοί «φτυσμένοι» στον ΣΚΑΪ και στα άλλα καθεστωτικά Media, τον πακετάρισαν για να τον χρησιμοποιούν εναντίον μας, εναντίον των πολιτών που δεν υποκύπτουν. Γι’ αυτό δεν χρειάζονται ωραιοποιήσεις. Να λέμε τα πράγματα όπως είναι, γιατί είδατε πώς αλλοίωσαν και διέστρεψαν το «ψεκασμένοι» με διαβολική αντίστροφη ηθική και το χρησιμοποιούν κατά των Ελλήνων."
pronews.gr,https://www.pronews.gr/elliniki-politiki/1020088_failos-kranidiotis-stin-fylaki-oi-antiemvoliastes-ihitiko/,Ελληνική Πολιτική , Φαήλος Κρανιδιώτης: Στην φυλακή οι αντιεμβολιαστές (ηχητικό),2021.09.25 18:54,Newsroom,"Φυλάκιση για όσους αντιδρούν στον υποχρεωτικό εμβολιασμό και στα άλλα δυστοπικά μέτρα που η κυβέρνηση εφαρμόζει εδώ και σχεδόν δυο χρόνια ζήτησε σε συνέντευξη, τον Real Fm και την εκπομπή των Χατζηνικολάου – Δελατόλα,  ο Φαήλος Κρανιδιώτης.  Απαντώντας σε ερώτηση του Νίκου Χατζηνικολάου σχετικά με το αν το κόμμα του στοχεύει το κοινό των λεγόμενων αντιεμβολιαστών ο πρόεδρος της ΝΕΑΣ ΔΕΞΙΑΣ και συνεργάτης του Θάνου Τζήμερου, ξεκαθάρισε πως όχι μόνο δεν θέλει να έχει καμία σχέση με αυτόν τον κόσμο αλλά αρκετοί από αυτούς θα έπρεπε «να βρίσκονται στην φυλακή».  Η συγκεκριμένη δήλωση έρχεται λίγο μετά αφότου το κυβερνών κόμμα προωθεί αλλαγές στον ποινικό κώδικα ώστε για πρώτη φορά να περνάει και η δημόσια υγεία στην διάταξη για την διασπορά ψευδών ειδήσεων. Κίνηση που φωτογραφίζει τους λεγόμενους αντιεμβολιαστές σκοπεύοντας στην ποινικοποίηση της άποψης πλέον. Προηγουμένως, στην ίδια συνέντευξη, απαντώντας σε ερώτηση του κ. Δελατόλα, ο Φαήλος Κρανιδιώτης,  είχε αναφέρει ότι θα συνεργαζόταν μετεκλογικά με την ΝΔ. Ακολουθεί ηχητικό απόσπασμα.  "
pronews.gr,https://www.pronews.gr/elliniki-politiki/1016389_apasfaliseo-pkammenos-me-ayta-poy-kanete-tha-valete-toys/,Ελληνική Πολιτική , «Απασφάλισε» ο Π.Καμμένος: «Με αυτά που κάνετε θα βάλετε τους αντιεμβολιαστές με 15% στη Βουλή»,2021.09.10 17:19,Newsroom,"Καταιγιστικός ο πρώην υπουργός Άμυνας, Πάνος Καμμένος σχολιάζοντας τα όσα συμβαίνουν το τελευταίο διάστημα με τις διώξεις κατά των μη εμβολιασμένων. Μάλιστα προέβλεψε ότι οι αντιεμβολιαστές θα μπουν στη Βουλή με ποσοστό 15% και δεν δίστασε να χαρακτηρίσει «μ@λ@κες» όσους τρομοκρατούν τους Έλληνες μέσα από τα κανάλια.  Χαρακτηριστικά σχολίασε: «Έχουμε κάνει όλα τα εμβόλια στην οικογένεια. Αλλά με όλους αυτούς τους μαλ@@@@ που τρομοκρατούν τους Έλληνες κάθε μέρα στα κανάλια θα τους βάλετε στη Βουλή τους αντιεμβολιαστές με 15%». "
pronews.gr,https://www.pronews.gr/thriskeia/1016304_orthodoxa-hristianika-somateia-den-eimaste-antiemvoliastes-kathe/,Θρησκεία , Ορθόδοξα Χριστιανικά Σωματεία: «Δεν είμαστε αντιεμβολιαστές – Κάθε ιατρική πράξη πρέπει να αποτελεί ελεύθερη επιλογή»,2021.09.10 10:36,Newsroom,"Τα Ορθόδοξα Χριστιανικά Σωματεία των Αθηνών τόνισαν ότι δεν ανήκουν σε κάποιο «αντιεμβολιαστικό» κίνημα, ενώ στάθηκαν στο πλευρό των εργαζόμενων στους τομείς της Υγείας και Πρόνοιας που μπήκαν σε υποχρεωτικό καθεστώς αναστολής εργασίας άνευ αποδοχών. Δεν ανήκουμε σε κάποιο «αντιεμβολιαστικό» κίνημα, ούτε  είμαστε κατά των εμβολίων, γενικά. Δηλώνουμε όμως ότι, ο εμβολιασμός, όπως και κάθε άλλη ιατρική πράξη, πρέπει να αποτελούν ελεύθερη επιλογή του κάθε ανθρώπου και οποιοσδήποτε εκβιασμός για την πραγματοποίησή τους, σε συνδυασμό με την μη ανάληψη ιατρικής και νομικής ευθύνης από την Πολιτεία αλλά και από τα αρμόδια ιατρικά όργανα, για τις παρενέργειες από τα εμβόλια αυτά, δεν συνάδουν ούτε με τις αρχές της ιατρικής επιστήμης, ούτε με το νομικό πολιτισμό μας, το Σύνταγμα, τις Διεθνείς Συμβάσεις Δικαιωμάτων του Ανθρώπου, ούτε με την χριστιανική πίστη που κατατάσσει την ελευθερία και το αυτεξούσιο ως σύμφυτες ιδιότητες της ουσίας του ανθρώπου. Εξ άλλου δεν υπάρχει επιστημονική τεκμηρίωση πως ο εμβολιασμός εξασφαλίζει οποιονδήποτε και οπωσδήποτε από την νόσηση ή την μετάδοση, ούτε είναι απολύτως ασφαλής. Παραμένουμε όλοι ενωμένοι, υψώνοντας τις προσευχές μας στον Θεό να άρει αυτήν την δοκιμασία της ασθένειας. Καλούμε τους υπευθύνους να αποσύρουν αυτό το επαχθές, καταναγκαστικό και τιμωρητικό μέτρο εναντίον των συμπολιτών μας που επιλέγουν να μην εμβολιαστούν και  να σεβαστούν το συνταγματικό δικαίωμα που έχει κάθε πολίτης, στην προστασία της υγείας του (βλ. Αναθεώρηση Συντάγματος 2001, άρθρο 5, παρ. 5) ώστε να μην διχάζεται η κοινωνία και να μην χωρίζονται οι πολίτες σε πρώτης και δευτέρας κατηγορίας. Τα Ορθόδοξα Χριστιανικά Σωματεία των Αθηνών: Αδελφότης Ορθοδόξου Ιεραποστολής «Ο ΑΓΙΟΣ ΡΑΦΑΗΛ» Εστία Πατερικών Μελετών Πανελλήνια Ένωση Θεολόγων (Π.Ε.Θ.) Πανελλήνια Ένωση Φίλων των Πολυτέκνων (Π.Ε.ΦΙ.Π.) Πανελλήνιος Ένωσις Γονέων «Ἡ Χριστιανική Αγωγή» (ΓΕΧΑ) Πανελλήνιος Ορθόδοξος Ένωση (Π.Ο.Ε.) Σύλλογος «Ο Άγιος Νικόδημος ο Αγιορείτης»"
pronews.gr,https://www.pronews.gr/elliniki-politiki/1014785_deth-mazikes-diadiloseis-alla-o-fovos-einai-oi-antiemvoliastes/,Ελληνική Πολιτική , ΔΕΘ: Μαζικές διαδηλώσεις αλλά ο φόβος είναι οι… αντιεμβολιαστές!,2021.09.04 20:31,Newsroom,"Καμιά φορά η γελοιότητα δεν έχει όρια: Ενόψει ΔΕΘ το υπουργείο  ΠΡΟ.ΠΟ διαρρέει ότι θα επιστρατεύσει 5.500 αστυνομικούς για να προστατέψουν την ομαλή διεξαγωγή της έκθεσης γιατί όπως λένε αυτή θα διαταραχθεί από «αρνητές» του εμβολίου! Μάλιστα οι «αρνητές» χαρακτηρίζονται ως «πονοκέφαλος» γιατί  προετοιμάζουν υποτίθεται μεγάλες συγκεντρώσεις και διαδηλώσεις στη Θεσσαλονίκη, πέραν αυτών που θα πραγματοποιήσουν  τα συνδικάτα, οι εξωκοινοβουλευτική αριστερά, οι αναρχικοί κτλ. Η αστυνομία όμως θα δημιουργήσει τείχος κατά των αντιεμβολιαστών και μόνο. Με βάση τον νυν προγραμματισμό, 5.500 αστυνομικοί θα βρίσκονται επί ποδός, ενώ περιπολίες θα πραγματοποιούν δυνάμεις της ΟΠΚΕ, της ΔΙΑΣ και της ομάδας «Δράση». Παράλληλα θα επιστρατευτούν ελικόπτερα, drones και παρατηρητές σε ταράτσες, (σ.σ. πάλι καλά που δεν θα έχουν και ελεύθερους σκοπευτές στις… ταράτσες) ενώ στο στόχαστρο των αρχών βρίσκονται αναρτήσεις στο διαδίκτυο και καλέσματα μέσω των social media, σαν το κάλεσμα μέσω διαδικτύου για μια διαδήλωση που είναι αναφαίρετο δικαίωμα των πολιτών θεωρείται ως παράνομη  ενέργεια."
pronews.gr,https://www.pronews.gr/elliniki-politiki/1009469_deite-live-ti-synenteyxi-typoy-toy-kyriakoy-mitsotaki-gia-tis/,Κυβέρνηση , Κ.Μητσοτάκης: Εμβολιαστείτε για να σωθούν τα δάση – «Οι αντιεμβολιαστές σπέρνουν τις θεωρίες για τις ανεμογεννήτριες»,2021.08.12 09:05,Newsroom,"«Χαμένος στο διάστημα» εμφανίστηκε ο πρωθυπουργός Κυριάκος Μητσοτάκης ο οποίος προσπάθησε να αποδώσει σε όσους δεν θέλουν να εμβολιαστούν την αποτέφρωση της χώρας, αποποιούμενος ο ίδιος και η κυβέρνηση του όλων των ευθυνών!  Επίσης σημειώνεται ότι χρησιμοποιεί το ολοκαύτωμα το οποίο βιώνει ακόμα και σήμερα η χώρα για να περάσει νέο νόμο που θα διευκολύνει την τοποθέτηση ανεμογεννητριών στις καμένες εκτάσεις.  Ιδού τα βασικά σημεία των όσων είπε Αρχικά ο πρωθυπουργός, προσπάθησε να δικαιολογήσει την αδράνεια της κυβέρνησης στην αντιμετώπιση της φωτιάς, καθώς αναφέρθηκε στην «κλιματική κρίση», και απηύθυνε έκκληση να χρησιμοποιείται αυτός ο όρος αντί της «κλιματικής αλλαγής» σημειώνοντας μεταξύ άλλων πως η κυβέρνηση είχε και έχει στόχο την προστασία του περιβάλλοντος και έκανε αναφορές στην προσπάθεια απολιγνιτοποίησης. «Ο νέος κλιματικός νόμος, ο πρώτος στην Ελλάδα, θα ψηφιστεί τους επόμενους μήνες» είπε χαρακτηριστικά. «Είμαστε στα μέσα Αυγούστου και θα έχουμε δύσκολες ημέρες μπροστά μας. Είμαστε εδώ να μιλήσουμε για όλα, πόσο θωρακισμένοι ήμασταν, τι λάθη κάναμε, αλλά κυρίως τι μας δίδαξε αυτή η δοκιμασία. Η κλιματική κρίση είναι εδώ και μας δείχνει ότι όλα πια πρέπει να αλλάξουν. Από τον προσανατολισμό της οικονομίας μέχρι την ενεργειακή πολιτική. Αποδεικνύεται ότι λάθη κάνει μόνο ο άνθρωπος, όχι η φύση», είπε ο Κυριάκος Μητσοτάκης κατά την εισαγωγική του τοποθέτηση. Ενώ πρόσθεσε πως είναι έτοιμος για «τολμηρές λύσεις». Στην συνέχεια τόνισε πως το φαινόμενο των πυρκαγιών δεν είναι ελληνικό, αλλά μεσογειακό και παγκόσμιο. «Δείτε τι γίνεται στην Ιταλία και σε άλλες χώρες», είπε και τόνισε πως στην σύνοδο MED 9 μαζί με τις χώρες της Μεσογείου θα εξεταστούν οι τρόποι για να μπορούν να συνεργαστούν οι χώρες έτσι ώστε να αντιμετωπίζονται πιο αποτελεσματικά οι πυρκαγιές στην περιοχή μας. Μάλιστα στη συνέχεια κατηγόρησε και τον καύσωνα «είχαμε επί 7 ημέρες υψηλές θερμοκρασίες που μετέτρεψαν τη χώρα σε μπαρουταποθήκη», είπε χαρακτηριστικά. Ενώ ισχυρίστηκε πως είναι βέβαιο πως πολλές από τις πυρκαγιές που εκδηλώθηκαν τις τελευταίες ημέρες ήταν αποτέλεσμα εμπρησμών, το εάν ήταν οργανωμένο σχέδιο θα το διερευνήσει η Δικαιοσύνη. Παράλληλα σε ένα ακόμα…άνοιγμα για οικουμενική πολιτική συνεργασία, ο κ. Μητσοτάκης τόνισε: «Είναι ευπρόσδεκτη, απαραίτητη η συμβολή της αντιπολίτευσης με τις νηφάλιες τοποθετήσεις της να συμβάλει στο να βρεθούν λύσεις», κλείνοντας την εισαγωγική τοποθέτησή του. Προκλητικός με τις ανεμογεννήτριες – Κατηγόρησε τους «αντιεμβολιαστές» Ο πρωθυπουργός μίλησε στην συνέχεια για την μετάβαση σε μία οικονομία μηδενικών εκπομπών ρύπων χρησιμοποιώντας τον ήλιο και την θάλασσα. «Δεν χρειάζεται να καούν τα δάση για να φτιαχτούν ανεμογεννήτριες, μπορούμε να τις φτιάξουμε και μέσα στα δάση. Αυτή η δαιμονοποίηση των ανεμογεννητριών βρίσκεται απέναντι μας. Οι ανεμογεννήτριες δεν είναι εχθροί, είναι σύμμαχοι», είπε χαρακτηριστικά. Ενώ πρόσθεσε πως «οι αντιεμβολιαστές υιοθέτησαν αυτές τις θεωρίες». Παρόλα αυτά στη συνέχεια είπε πως η «απολιγνιτοποίηση πρέπει να αντικατασταθεί με κάτι, μεσοπρόθεσμα θα είναι το φυσικό αέριο. Μακροπρόθεσμα ο ήλιος και ο άνεμος (εννοώντας προφανώς και τις ανεμογεννήτριες)».  Απαντώντας σε σχετική ερώτηση ο πρωθυπουργός μίλησε για τις επενδύσεις στην αιολική και ηλιακή ενέργεια. Όπως είπε «πρέπει να δούμε πού μπορούμε και πού πρέπει να χτίσουμε τέτοιες εγκαταστάσεις, ποιο είναι οι κανόνες για να προχωρήσουμε σε αυτές τις επενδύσεις χωρίς να επηρεάζεται το περιβάλλον». Ένα νέο πεδίο είπε, είναι η τοποθέτηση ανεμογεννητριών στις θάλασσες, αλλά αυτό πρέπει να γίνει με σχέδιο έτσι ώστε αυτές να προσφέρουν στην χώρα. Πολιτική πράξη η «συγγνώμη» Απαντώντας σε σχετική ερώτηση ο Κυριάκος Μητσοτάκης είπε πως ζήτησε συγγνώμη από τους Έλληνες πολίτες και αυτό το έκανε γιατί το αισθάνθηκε ως προσωπική ανάγκη γιατί «οφείλεις όταν κάτι σε συγκλονίζει να βλέπεις τι πήγε λάθος, ήταν αυθόρμητη, ηθική και προσωπική συμπεριφορά, αλλά και πολιτική πράξη», πρόσθεσε. Συνέχισε δε λέγοντας πως οι ευθύνες θα αποδοθούν σίγουρα αλλά όχι την ώρα της μάχης. Οι ευθύνες είναι ατομικές, συλλογικές και δεν αφορούν κατ ανάγκην μόνο σε πρόσωπα αλλά και σε δομές και διαδικασίες και να αποδίδονται όχι εν βρασμώ ψυχής, αλλά μετά από σκέψη και με καθαρό μυαλό. «Λάθη δεν κάνει όποιος δεν κάνει απολύτως τίποτα», είπε χαρακτηριστικά, λέγοντας πως «κάναμε ό,τι ήταν ανθρωπίνως δυνατόν αλλά σε κάποιες περιπτώσεις αυτό δεν ήταν αρκετό». Για τον Μητσοτάκη δεν κάηκαν και πολλά σπίτια! Παραδέχτηκε ότι η καταστροφή είναι μεγάλη στο περιβάλλον, όπως και ότι έγιναν λάθος χειρισμοί. Μάλιστα, αναφέρθηκε και στις περιουσίες που έχασε σημαντική μερίδα του κόσμου, λέγοντας ότι «κάηκαν πολλά σπίτια, αλλά όχι και τόσα συγκριτικά με τα καμένα στρέμματα»! «Χυδαία η ρητορική ορισμένων για τις εκκενώσεις» Στην συνέχεια σε ερώτηση σχετική με την κριτική που έγινε με τις εκκενώσεις οικισμών, ο πρωθυπουργός είπε πως δυσκολεύεται να αντιληφθεί ποιος ασκεί κριτική σε μία πολιτική που στόχο έχει την προστασία της ανθρώπινης ζωής. «Θεωρώ χυδαία την ρητορική που αναπτύχθηκε στα social media και στα ΜΜΕ κάνοντας παραπομπές που δεν θέλω να αναφέρω», είπε χαρακτηριστικά. Αποτελεί συλλογική κατάκτηση ότι πλέον έχουμε κουλτούρα εκκενώσεων. «Εγώ θα φύγω κάποια στιγμή από αυτήν την καρέκλα, το 112 θα μείνει», είπε. Τι είπε για τα εναέρια μέσα Ο πρωθυπουργός μίλησε για την ενίσχυση της χώρας σε εναέρια μέσα λέγοντας πως όχι μόνο είναι περισσότερα από κάθε άλλη φορά, αλλά σε αυτά προστέθηκαν και αυτά της βοήθειας από άλλες χώρες. «Όπως εξήγησε ο κ. Χαρδαλιάς, δεν πετούν όλα μαζί». Ο πρωθυπουργός είπε παράλληλα πως έχει προβλεφθεί η αγορά ιδιόκτητων εναερίων μέσων, κάτι το οποίο είναι απαραίτητο αλλά δεν είναι πανάκεια για την αντιμετώπιση των πυρκαγιών. Πολύ σημαντικό να δούμε τι πήγε λάθος Αποτελεί μεγάλη κουβέντα και το μήνυμα της πρόληψης είπε ο πρωθυπουργός. Δίνοντας δύο παραδείγματα, ο πρωθυπουργός είπε πως με πρωτοβουλία της Πολιτικής Προστασίας καθαρίστηκαν 19 οικισμοί, με χαρακτηριστικά παρόμοια με αυτά του Ματιού. Η Ιπποκράτειο Πολιτεία ήταν μία από αυτές και προστατεύθηκε σε μεγάλο βαθμό ακριβώς γι’ αυτές τις παρεμβάσεις. Αυτές οι παρεμβάσεις δεν είναι πάντα αρκετές. Στην συνέχεια είπε πως τα Βασιλικά Κτήματα ήταν προτεραιότητα να γίνει παρέμβαση για να μην υπάρχει ζημιά, «δεν το καταφέραμε», είπε και σημείωσε πως «λυπάμαι γι αυτό». Υλοτόμοι στα Βασιλικά Κτήματα καθάριζαν δύο μήνες πριν την πυρκαγιά, είπε, γιατί υπήρχαν μεγάλες αντιπυρικές ζώνες. Ο Κυριάκος Μητσοτάκης μίλησε για τις περιπτώσεις οικισμών που έχουν «μπει» ή είναι πολύ κοντά σε δάση. «Είναι σαφές πως πρέπει να δημιουργηθεί μία ζώνη πλάτους την οποία θα οριοθετήσουν οι ειδικοί στην οποία δεν θα φυτεύσουμε πεύκα, θα φυτεύσουμε βραδύκαυσα. Και κάτι ακόμα, εάν πρέπει να κόψουμε ένα δέντρο για να σωθούν πολλά περισσότερα, θα πρέπει να μπορούμε να το κάνουμε πιο εύκολα». Έχουμε εξασφαλίσει τους πόρους για το σχέδιο «Αιγίς» Ο πρωθυπουργός μίλησε για την αναδιοργάνωση της Πολιτικής Προστασίας. «Για πρώτη φορά αποκτά το δικό της πρόγραμμα», ύψους 700 εκατ. Ευρώ καθώς και χρήματα από το ΕΣΠΑ και το Ταμείο Ανάκαμψης και αυτά τα χρήματα έχουν εξασφαλιστεί πριν από τις πυρκαγιές. «Η Πολιτική Προστασία δεν αφορά μόνο σε πυρκαγιές. Έχουμε σεισμούς, πλημμύρες, ατυχήματα, όλα αυτά ανήκουν στην αρμοδιότητα της Πολιτικής Προστασίας», είπε ο πρωθυπουργός. Τα τελευταία 30 χρόνια όπως είπε ο πρωθυπουργός είπε πως έχουν αυξηθεί οι εκτάσεις δασών γιατί έχει εγκαταλειφθεί η ύπαιθρος και πολλά χωράφια έγιναν δάση. Όπως είπε, πρέπει να αποτελέσει προτεραιότητα η προστασία των δασών που υπάρχουν και δεν κάηκαν, όπως η κεντρική Εύβοια. Για όλα τα δάση που έχουν ιδιαίτερη οικολογική σημασία πρέπει να καταρτιστούν ειδικά σχέδια. «Ελπίζω να έχουμε την διακομματική στήριξη για να προχωρήσουμε σε αυτές τις παρεμβάσεις». Δεν είναι επιλογή οι πρόωρες εκλογές: Θα εξαντλήσουμε την τετραετία Σε σχετικό ερώτημα ο κύριος Μητσοτάκης είπε πως δεν αποτελεί επιλογή η προσφυγή στις κάλπες και πως η κυβέρνηση θα εξαντλήσει την τετραετία. Συνέχισε δε λέγοντας πως η οικονομία θα ανακάμψει γρήγορα, όπως δείχνουν οι περισσότερες προβλέψεις. Ο πρωθυπουργός επίσης τόνισε πως «μπορώ να είμαι υπόλογος για όσα έγιναν τα δύο χρόνια». Μιλώντας συγκεκριμένα για τον κ. Χρυσοχοΐδη, είπε πως σκοπός είναι ένας πολιτικός προϊστάμενος να βρίσκεται και κοντά στο πεδίο. «Προτιμώ έναν υπουργό που είναι στο πεδίο παρά εξαφανισμένος». Μηδενικοί ρύποι έως το 2050 Σε νέα ερώτηση ο πρωθυπουργός τόνισε πως πρέπει να αλλάξουμε ριζικά τον τρόπο με τον οποίο ζούμε, καλλιεργούμε κ.α.. Στόχος της ΕΕ είναι οι μηδενικοί ρύποι έως το 2050 και η Ελλάδα έχει κάνει σημαντικά βήματα. «Σημαντική η συνεισφορά της Ελλάδας με το κλείσιμο των λιγνιτικών δυνάμεων», είπε και σημείωσε πως επόμενο βήμα είναι το φυσικό αέριο αλλά μακροπρόθεσμος στόχος είναι η αξιοποίηση του ηλίου και του ανέμου. Σημείωσε δε στην συνέχεια πως μία λύση θα ήταν ακόμα και η συνεργασία με χώρες του νοτίου ημισφαιρίου όπως για παράδειγμα η αξιοποίηση ελικοπτέρων της Αυστραλίας τα οποία δεν χρειάζεται όταν εμείς έχουμε καλοκαίρι. Αν χρειαστούν κι άλλα μέτρα- αποζημιώσεις, δεν θα διστάσουμε Απαντώντας στο κατά πόσο οι ηλικιωμένοι μπορούν μέσω της τεχνολογίας να έχουν πρόσβαση στις αποζημιώσεις είπε πως θα αξιοποιηθεί όλη η τεχνογνωσία για να γίνουν γρήγορες κινήσεις, όπως για παράδειγμα η άμεση μεταφορά των αποζημιώσεων στους τραπεζικούς λογαριασμούς. Εάν χρειάζονται περαιτέρω αποζημιώσεις θα το συζητήσουμε με τον κύριο Μπένο είπε ο κ. Μητσοτάκης σημειώνοντας πως επίσης σημαντικό είναι να μείνουν οι πολίτες στους τόπους τους. Εάν χρειαστούν κι άλλα μέτρα δεν θα διστάσουμε να κινηθούμε προς αυτή την κατεύθυνση, είπε. Πρέπει να αλλάξουμε τις συνήθειες μας γιατί οδεύουμε προς την καταστροφή Μιλώντας στην συνέχεια για τις προσπάθειες μετασχηματισμού της οικονομίας είπε πως δεν νοείται πλέον ανάπτυξη χωρίς προστασία του περιβάλλοντος και τον σεβασμό στην φύση. Όπως φαίνεται και λένε οι επιστήμονες εάν δεν αλλάξει το μοντέλο ανάπτυξης στον πλανήτη και το πώς καταναλώνουμε τότε οδεύουμε προς την καταστροφή. Σημείωσε δε πως η Ελλάδα βγαίνει στην αγορά με το πράσινο ομόλογό της που θα εξυπηρετήσει αυτές τις προσπάθειες. Ο σκοπός μας δεν είναι μόνο η Ελλάδα να παίξει τον ρόλο που αναλογεί στο μέγεθός μας, είπε, αλλά να είμαστε και πρωταγωνιστές. «Δεσμευτήκαμε να μετατρέψουμε την Αστυπάλαια σε πράσινο νησί και αυτό κάναμε, είμαστε καινοτόμοι δεν είμαστε ουραγοί», είπε ο πρωθυπουργός. Νέα προσπάθεια από Φθινόπωρο για τον εμβολιασμό Μιλώντας για τα της πανδημίας ο Κυριάκος Μητσοτάκης, είπε πως τον Αύγουστο έπεσαν σημαντικά οι ρυθμοί του εμβολιασμού όπως αναμενόταν και αυτό έχει επιπτώσεις ως προς τις νοσηλείες και τους θανάτους. «Η πιθανότητα όντας εμβολιασμένος να νοσήσεις και να πεθάνεις είναι απειροελάχιστη», είπε, τονίζοντας πως ο εμβολιασμός έχει βοηθήσει καθώς παρά την αύξηση των κρουσμάτων αυτή δεν αποτυπώνεται στο σύστημα Υγείας όπως γινόταν πριν ξεκινήσουν οι εμβολιασμοί. Είπε δε πως από το φθινόπωρο πρέπει να γίνει ακόμα μία προσπάθεια έτσι ώστε να πειστούν όσοι δεν έχουν εμβολιαστεί ακόμα. Πριν τα τέλη Αυγούστου θα είμαστε έτοιμοι να ανακοινώσουμε την πολιτική μας για τους κλειστούς χώρους από τον χειμώνα. Τα πρώτα δείγματα γραφής τα έχουμε δείξει, είπε. https://www.youtube.com/watch?time_continue=4&v=XvF_sva-m9o&feature=emb_title&ab_channel=PronewsTV"
pronews.gr,https://www.pronews.gr/elliniki-politiki/1006007_fgennimata-h-kyvernisi-kalliergei-enan-neo-dihasmo-se/,ΠΑΣΟΚ-ΚΙΝΑΛ , Φ.Γεννηματά: «H κυβέρνηση καλλιεργεί έναν νέο διχασμό σε αντιεμβολιαστές και μη»,2021.07.30 04:41,Newsroom,"Η Φώφη Γεννηματά αναφέρθηκε για ακόμη μία φορά στη διαχείριση του εμβολιαστικού προγράμματος από την κυβέρνηση, ενώ μίλησε για τους διχασμούς που προκαλεί στους πολίτες. Ειδικά για το κρίσιμο ζήτημα του καθολικού εμβολιασμού η άποψη της ηγεσίας της Χαριλάου Τρικούπη είναι ότι αυτή η μάχη πρέπει να ενώνει και όχι να διχάζει την κοινωνία, ενώ την ίδια στιγμή κρίνονται πολιτικές δυνάμεις, θεσμοί και πολίτες. Έτσι, λοιπόν, η πρόεδρος του Κινήματος Αλλαγής, από το βήμα της Ολομέλειας στη συζήτηση του νομοσχεδίου για τη νέα δομή της εκπαίδευσης, έκανε λόγο για διχαστική τακτική της κυβέρνησης στην εμβολιαστική εκστρατεία, ενώ, παράλληλα, την κατηγόρησε ότι ασχολείται μόνο με την επικοινωνιακή διαχείριση του ζητήματος. «Με λόγο διχαστικό ο ίδιος ο πρωθυπουργός και στελέχη της κυβέρνησης, αντί να πείσουν όσους έχουν προβληματισμούς και ερωτηματικά για το εμβόλιο, καλλιεργούν έναν νέο διχασμό, σε αντιεμβολιαστές και μη, ενώ ασχολήθηκαν μόνο με την επικοινωνία του ζητήματος και τον έλεγχο μέσω αυτής των ΜΜΕ» υποστήριξε χαρακτηριστικά η Φώφη Γεννηματά. Σε αυτό το πλαίσιο, η πρόεδρος του Κινήματος Αλλαγής επιτέθηκε στον πρωθυπουργό λέγοντας πως «βάλατε τα στελέχη σας και τσουβαλιάζουν τους αρνητές των εμβολίων και όσους συνωμοσιολόγους υπάρχουν στην Ελλάδα με αυτούς που πραγματικά είναι προβληματισμένοι και αναζητούν συγκεκριμένες απαντήσεις και σοβαρή ενημέρωση». «Αντί να σκύψετε σε αυτή τη δεύτερη κατηγορία» σημείωσε η Φώφη Γεννηματά προς τον Κυριάκο Μητσοτάκη «να κάνετε ειδική καμπάνια ενημέρωσης, εσείς επιλέγετε να χωρίσετε την ελληνική κοινωνία στα δύο. Τη μια μέρα βγαίνει ο ένας υπουργός και απειλεί και την άλλη μέρα βγαίνει άλλος υπουργός και καταγγέλλει αυτόν που απειλεί. Έχουν ακουστεί τα μύρια όσα». Και πρόσθεσε η πρόεδρος του Κινήματος Αλλαγής: «Επικρατεί ένα πραγματικό αλαλούμ. Σταματήστε λοιπόν να χωρίζετε τους Έλληνες στα δύο και ασχοληθείτε με μία σοβαρή καμπάνια ενημέρωσης για τους πραγματικούς προβληματισμούς». «Ίδια λάθη» Υπενθυμίζοντας το μήνυμα της εμβολιαστικής καμπάνιας που ξεκίνησε πριν από λίγες μέρες η Χαριλάου Τρικούπη, η πρόεδρος του Κινήματος Αλλαγής τόνισε πως «το δικό μας μήνυμα είναι ξεκάθαρο. Ενημερωνόμαστε, ακούμε τη φωνή της επιστήμης και της λογικής. Ναι στον εμβολιασμό, όχι στον διχασμό. Νοιαζόμαστε – εμβολιαζόμαστε». Περιγράφοντας τα λάθη και τις αστοχίες που καταλογίζει το Κίνημα Αλλαγής στην κυβέρνηση για τη διαχείριση της πανδημίας, υπογράμμισε πως αντιμετωπίζουμε ξανά μια υγειονομική, κοινωνική και οικονομική απειλή, με το τέταρτο κύμα του κορωνοϊού να είναι εδώ. «Παρά τις εκκλήσεις και τις προειδοποιήσεις του Κινήματος Αλλαγής να μην επαναληφθεί η περσινή χαλάρωση, να υπάρξει επιτέλους σχέδιο και αποτελεσματική εφαρμογή του και επιτάχυνση των εμβολιασμών, η κυβέρνηση της Ν.Δ. αγνόησε τις προτάσεις μας, καλλιέργησε τον εφησυχασμό και επαναλαμβάνει τα ίδια λάθη. Πάλι πορεύονται χωρίς σχέδιο, και με λανθασμένους χειρισμούς κλόνισαν την εμπιστοσύνη των πολιτών» υποστήριξε η Φώφη Γεννηματά."
pronews.gr,https://www.pronews.gr/ygeia/1005016_theodoridoy-kai-themistokleoys-gia-antiemvoliastes-tha-katalavoyn-poso-lathos-itan/,Υγεία , Θεοδωρίδου και Θεμιστοκλέους για αντιεμβολιαστές: «Θα καταλάβουν πόσο λάθος ήταν όταν βρεθούν στα νοσοκομεία»,2021.07.26 16:09,Newsroom,"«Σκληρή» απάντηση στους αντιεμβολιαστές έδωσε η πρόεδρος της Εθνικής Επιτροπής Εμβολιασμών, Μαρία Θεοδωρίδου, κατά τη διάρκεια της σημερινής ενημέρωσης για τον εμβολιασμό στην Ελλάδα. Απαντώντας στην ερώτηση τι θα έλεγε σε έναν αντιεμβολιαστή είπε πως: «Δεν θα έλεγα τίποτα τίποτα, γιατί δεν έχουν αυτιά να ακούσουν. Μάλιστα, προσπαθούν πολλοί να πείσουν κι αυτούς που δεν είναι κατά. Νομίζω ότι τους έχουμε δώσει πάρα πολύ χώρο και αν υπάρξουν συνέπειες από τις συναθροίσεις που κάνουν για τη διαμαρτυρία πιστεύω ότι κάποιοι θα κατανοήσουν πόσο λάθος ήταν όταν βρεθούν στα νοσοκομεία». Μάλιστα, στη συνέχεια διευκρίνισε πως αναφέρεται σε αντιεμβολιαστές και όχι σε όσους είναι διστακτικοί στο να κάνουν το εμβόλιο. Ποιους χαρακτήρισε «τσαρλατάνους» ο Μάριος Θεμιστοκλέους Από την πλευρά του ο Γενικός Γραμματέας Πρωτοβάθμιας Φροντίδας Υγείας, Μάριο Θεμιστοκλέους, στάθηκε στη συμμετοχή ορισμένων γιατρών στο αντιεμβολιαστικό κίνημα. «Εδώ δεν είναι θέμα ελευθερίας, ούτε Δημοκρατίας, ούτε η ελεύθερη έκφραση της άποψης οποιουδήποτε. Κάποιος ο οποίος είναι υγειονομικός είναι επιστήμονας, είναι υποχρεωμένος με βάση την ιατρική δεοντολογία και με βάση τη νομοθεσία της ελληνικής δημοκρατίας, αλλά και σε οποιαδήποτε ευνομούμενη χώρα του κόσμου να ακολουθεί διάφορους κανόνες» είπε αρχικά σε έντονο ύφος και συμπλήρωσε: «Όπως ξέρουμε στην ιατρική είναι πολύ εύκολο κάποιος, τον οποίο η ιστορία έχει ονοματίσει «τσαρλατάνο», ή οτιδήποτε άλλο σε πολύ μεγάλη δυσκολία ή πρόβλημα υγείας να εκμεταλλευτεί την συγκυρία και να εκφέρει διαφορετική άποψη. Η διαφορετική άποψη σε ένα επιστημονικό πεδίο, που δεν είναι πολιτικό, δεν έχει κανένα έρεισμα, κανένα δημοκρατικό δικαίωμα ή ελευθερία έκφρασης, είναι υποχρέωση των οργάνων της πολιτείας, είτε είναι δημόσια διοίκηση, είτε ιατρικοί σύλλογοι να περιθωριοποιήσουν και να τιμωρήσουν τους εν λόγω γιατρούς» συμπλήρωσε. «Είναι άλλη συζήτηση το αν θα πείσουμε τους αντιεμβολιαστές, αλλά ειδικά για τους γιατρούς που εκπέμπουν ένα μήνυμα παραπληροφόρησης και είναι ξεκάθαρο πρέπει να εφαρμοστεί η νομοθεσία» κατέληξε."
pronews.gr,https://www.pronews.gr/opinion-makers/1003008_vgika-kai-ego-stoys-dromoys-me-toys-antiemvoliastes-esto-kai-eho-emvoliastei/,Opinion Makers ,Βγήκα και εγώ στους δρόμους με τους αντιεμβολιαστές! Έστω και αν έχω εμβολιαστεί,2021.07.18 20:31,Νίκος Νικολόπουλος,"Αποτελεί ακραίο φασισμό η προσπάθεια του Πρωθυπουργού και μερικών δημοσιολογουντων, πολλές φορές με ακραία υβριστική φρασεολογία να φιμώσουν άλλους, από το να πουν τη γνώμη τους. Ο Μητσοτάκης με Κ.Υ.Α.  αποφασίζει και διατάσσει όπως έκανε η στρατιωτική κυβέρνηση του Παπαδόπουλου. Κύριε Μητσοτάκη  ΔΗΜΙΟΥΡΓΕΙΤΕ ΠΑΙΔΙΑ (τους εμβολιασμένους) και ΠΑΡΑΠΑΙΔΙΑ (τους ανεμβολιαστους). Οι επιπτώσεις της διχαστικής αυταρχικής και βαθιά αντιδημοκρατικής τακτικής σας είναι ήδη δραματικές στη βεβαρημένη δημόσια υγεία. Ο λαός ξεσηκώθηκε και βγήκε στους δρόμους. Οι αντιφατικές αποφάσεις και οι αλληλοσυγκρουόμενες απόψεις έφεραν την καχυποψία γύρω από την αναγκαιότητα του ΕΜΒΟΛΙΑΣΜΟΥ . Δεν φταίει ο ξεσηκωμένος λαός αλλά εσείς φταίτε με την Γκαιμπελικη προπαγάνδα σας! Έρχεστε με αλληλλοαναιρουμενες αποφασεις να διαψευσετε πρώτα τους εαυτούς σας ,μετά τις προσδοκίες διακοπων χιλιάδων επισκεπτών που βρισκονται ήδη στα Ελληνικα νησιά και οι οποίοι  εχουν προπληρώσει για υπηρεσιες που εσεις θελετε να ακυρωσουμε πληρωνοντας τα σπασμένα ο Ελληνικός τουρισμός … οι εργαζόμενοι και οι επιχειρηματίες. Το ΧΡΙΣΤΙΑΝΟΔΗΜΟΚΡΑΤΙΚΟ κομμα πιστεύει  πως οταν χρειάζεσαι έγγραφο που να πιστοποιεί την ελευθερία σου…τότε ΔΕΝ είσαι πραγματικά ελεύθερος… Πέραν όμως αυτού του ουσιώδους, κανένας δεν κατάλαβε…οι ανεμβολιαστοι Έλληνες κουβαλάνε τον ιο στα νησιά, όπως  γράφουν τώρα όλα τα ΜΜΕ και οι ανεμβολιάστοι τουρίστες κουβαλάνε τριαντάφυλλα; Κύριε Μητσοτάκη καταλάβετε επιτέλους, πως όταν βαζετε τη Μύκονο στο κόκκινο, ειναι σαν να βγάζετε τα μάτια σας μονοι σας..! Γιατί για τη διεθνή κοινότητα, Μύκονος Σαντορίνη Ρόδος, Κρήτη, Κέρκυρα, ισον ελληνικος τουρισμος. ΟΜΩΣ ΚΑΙ ΕΔΩ ΕΧΕΤΕ 2 ΜΕΤΡΑ ΚΑΙ 2 ΣΤΑΘΜΑ… ΣΤΟΧΟΠΟΙΕΙΤΕ ΤΗ ΜΥΚΟΝΟ ΚΑΙ ΠΡΟΚΑΛΕΙΤΕ ΕΜΦΡΑΓΜΑ ΣΤΟΝ ΕΛΛΗΝΙΚΟ ΤΟΥΡΙΣΜΟ; Ποια ειναι η λογικη, ποιες οι προθέσεις και ποιος ο σχεδιασμος μετρων που ανακοινώνονται στην κυριολεξία στη μεση του Σαββάτου ; Εύλογα αναρωτιούνται οι πάντες – όσοι δεν έχουν το μυαλό πάνω από τη σκούφια- και κυρίως οι χιλιάδες εργαζόμενοι μαζί με τους επιχειρηματίες του Τουρισμού: ΥΠΑΡΧΕΙ ΤΟΣΟ ΜΕΓΑΛΗ ΑΓΝΟΙΑ ; ΥΠΑΡΧΕΙ ΔΟΛΟΣ ;ΥΠΑΡΧΕΙ ΠΟΛΙΤΙΚΗ ΒΟΥΛΗΣΗ του κοινωνικού αυτοματισμού ; Εφηύρατε 17 Ιουλιου τον ΝΗΣΙΩΤΙΚΟ ΑΥΤΟΜΑΤΙΣΜΟ; ΘΥΣΙΑΖΕΤΕ ΤΗ ΜΥΚΟΝΟ ΚΑΙ ΜΑΖΙ ΤΗΣ ΘΑ ΚΑΤΑΡΡΕΥΣΕΙ ΟΛΟΚΛΗΡΟ ΤΟ ΤΟΥΡΙΣΤΙΚΟ ΕΓΧΕΙΡΗΜΑ ΚΑΙ ΑΥΤΗ ΤΗ ΣΕΖΟΝ… Σας εγκατέλειψε η λογική; Δεν γνωρίζετε ότι  απο τον τουρισμό έρχονται χρηματα στην Ελλαδα; Πανω απο 2 δις ευρω ετησιως προέρχονται απο τη Μύκονο και μόνο σε μόλις 3 μήνες ! Κύριε Μητσοτάκη πέρασαν δυο χρόνια και αποδείξατε οτι ΔΕΝ ξερετε απο Διοικηση (management) και ότι το μόνον που μάθατε άριστα , είναι  να ξοδεύετε αλόγιστα τα λεφτά των φορολογουμένων, αλλα και να προστατεύετε ΝΤΑΒΑΝΤΖΙΔΕΣ και… οσους σφουγγοκολαριους και γελωτοποιούς έχετε μαζέψει στο ΜΑΞΙΜΟΥ … Ντροπή σας … Ας επανέλθετε έστω και την ύστατη ώρα στη χώρα της λογικής. Η φωνή του λαού και αυτή την Τετάρτη θα σου τρυπήσει τα αυτιά με την ΜΥΡΙΟΣΤΟΜΗ κραυγή «ΚΟΥΛΗ ΦΑΣΙΣΤΑ ΠΑΡΑΙΤΗΣΟΥ…» Τέλος κύριε ΜΗΤΣΟΤΑΚΗ Tο γεγονός ότι έκλεισε η Μύκονος που είχε ποσοστό εμβολιασμού σχεδόν 100% δημιουργεί πολλά ερωτηματικά. και τονίζει την αποτυχία της των μέτρων που έχεις πάρει. Εμείς οι Χριστιανοδημοκράτες πιστεύουμε ότι ο Έλληνας πολίτης είναι υπεύθυνος αλλά δεν δέχεται να  περιορίζεται η Ελευθερία του. Αυτό επιβάλει σοβαρότητα και ακρίβεια στην ενημέρωση για την πορεία του covid-19 αλλά και πρόνοια για μέτρα που δεν θα διαλύσουν τελείως τον τουρισμό και την οικονομία!  Η φτώχεια και η εξαθλίωση που έρχονται το χειμώνα θα είναι χειρότερη “πανδημία”!  Το Χριστιανοδημοκρατικό κόμμα πιστεύει ότι απαιτείται συναίνεση του λαού σε οποιοδήποτε μέτρο και μια δημόσια συγνώμη Κυβέρνησης και Αντιπολίτευσης για το κακό που έκαναν στην Πατριδα και το Λαό !"
pronews.gr,https://www.pronews.gr/pronews-tv/999031_o-sdrogosis-sto-pleyro-toy-pkiamoy-psekes-karagkiozides-katharmata/,Pronews TV ," Ο Σ.Δρογώσης στο πλευρό του Π.Κιάμου: «Ψέκες, καραγκιόζηδες, καθάρματα αντιεμβολιαστές πρέπει να δικαστείτε»",2021.07.02 13:30,Newsroom,"Ο Πάνος Κιάμος έγινε ο πρώτος καλλιτέχνης που στήριξε τις κυβερνητικές κυρώσεις στους ανεμβολίαστους, ανακοινώνοντας πως στο Posidonio θα μπαίνουν μόνο εμβολιασμένοι. Τώρα το παράδειγμά του ακολουθεί και ο έντεχνος τραγουδιστής Στάθης Δρογώσης ο οποίος επιτέθηκε στους «αντιεμβολιαστές» χαρακτηρίζοντάς τους «καθάρματα», «ψέκες» και «καραγκιόζηδες».   Με τριπλή του ανάρτησή του στο Twitter o τραγουδιστής Στάθης Δρογώσης τάχθηκε υπέρ της απόφασης του Πάνου Κιάμου και του κέντρου διασκέδασης Posidonio να δέχονται στον χώρο μόνο εμβολιασμένους πελάτες και απάντησε σε όσους του επιτέθηκαν χαρακτηρίζοντας τους ως «ψέκια». «Ή με τους ψέκες ή με τη ζωή.Τα καθάρματα που ηγούνται των αντιεμβολιαστων πρέπει να δικαστούν για διασπορά ψευδών ειδήσεων.Αρκετά με τους καραγκιοζηδες», έγραψε. https://twitter.com/stathisdrogosis/status/1410587468383072261?s=20 Μάλιστα ο ίδιος απαιτεί να κυκλοφορούν οι πολίτες παντού με το πιστοποιητικό εμβολιασμού ανά χείρας και στέλνει στο… σπίτι τους όσους έχουν αντίθετη άποψη. «Παντού με το πιστοποιητικό εμβολιασμού! Αν θέλουν. Αλλιώς σπίτι τους» έγραψε ο τραγουδιστής σε μία δήλωση που άνετα θα μπορούσε να κάνει πρωθυπουργός Κυριάκος Μητσοτάκης. https://twitter.com/stathisdrogosis/status/1410587677917958150?s=20 https://twitter.com/stathisdrogosis/status/1410870057152942080?s=20  "
pronews.gr,https://www.pronews.gr/elliniki-politiki/986156_proklitikos-imosialos-gia-antiemvoliastes-na-kanete-exetasi/,Ελληνική Πολιτική , Black humor από τον Η.Μόσιαλο για αντιεμβολιαστές: «Nα κάνετε εξέταση αντι-ψέκ αντισωμάτων» (φωτό),2021.05.12 11:24,Newsroom,"Καυστικός εμφανίστηκε ο καθηγητής Πολιτικής της Υγείας και Διευθυντής του Κέντρου Οικονομικών της Υγείας του LSE κ. Ηλίας Μόσιαλος, σε «απάντησή» του στο ερώτημα πολίτη σχετικά με τους εμβολιασμούς. Με ανάρτησή του στο Facebook ο κ. Μόσιαλος σατιρίζει το ερώτημα ενός μέλους μίας ομάδας με όνομα «Οι Ανεμβολίαστοι» σχετικά με το πώς θα διασφαλιστεί σε περίπτωση ανάγκης για μετάγγιση πως ο δότης αίματος δεν έχει εμβολιαστεί. Όπως λέει ο Ηλίας Μόσιαλος, η λύση είναι πολύ απλή. «Θα του κάνετε εξέταση αντι-ψέκ αντισωμάτων». Συνεχίζοντας στο ίδιο ύφος, «αν τα έχει τότε πάτε για τον επόμενο. Θα κοστίσει λιγάκι η διαδικασία αλλά θα είστε σίγουροι. Αν πρόκειται για επείγουσα μετάγγιση αίματος τότε θα πάρετε ένα μικρό ρίσκο να αλλάξει το DNA σας και να γίνετε Εσκιμώος».  Πολύ απλό είναι. Θα του κάνετε εξέταση αντι-ψέκ αντισωμάτων. Αν τα έχει τότε πάτε για τον επόμενο. Θα κοστίσει λιγάκι η… Δημοσιεύτηκε από Ηλίας Μόσιαλος στις Τετάρτη, 12 Μαΐου 2021 "
