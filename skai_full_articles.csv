site,url,section,title,date,author,full_text
skai.gr,https://www.skai.gr/news/greece/volos-ereyna-gia-ton-giatro-pou-edine-kokteil-vitaminon-gia-ton-covid,Αρχική  / Ελλάδα ,Βόλος: Έρευνα για τον αντιεμβολιαστή γιατρό που έδινε «κοκτέιλ» βιταμινών για τον Covid,2022-12-08T08:09:51+02:00,,"Εξέταζε διαδικτυακά τους ασθενείς και τους απέτρεπε να πάνε στο νοσοκομείο «γιατί θα πεθάνουν»- Καταγγελίες ότι έξι από τους ασθενείς πέθαναν εκ των οποίων και ο μακαριστός μητροπολίτης Αιτωλίας- Ακαρνανίας  Έρευνες σε δικαστικό επίπεδο γίνονται και στον Βόλο, για τη δράση του 73χρονου Βολιώτη αντιεμβολιαστή γιατρού, που έδινε σε ασθενείς με Covid «κοκτέιλ» βιταμινών, αντιβιοτικών και ασπιρίνης, αποτρέποντάς τους, σύμφωνα με καταγγελίες, να πάνε στο Νοσοκομείο γιατί θα πεθάνουν. Η έρευνα σε βάρος του γιατρού έχει επεκταθεί, καθώς εκτός από τη μία επώνυμη καταγγελία που είχε γίνει από τους συγγενείς 65χρονης που απεβίωσε, εναντίον του γιατρού έχει υποβληθεί ακόμη μία καταγγελία στον Βόλο, μία στην Κρήτη από συγγενείς ασθενούς που τον «έβλεπε» διαδικτυακά και επίσης πέθανε από κορωνοϊό, μία στη Θεσσαλονίκη για την οποία η Εισαγγελία Βόλου έχει ζητήσει διευκρινιστικά στοιχεία. Επίσης έχουν γίνει δύο ακόμα καταγγελίες στο Αγρίνιο, εκ των οποίων η μία αφορά στον μακαριστό Μητροπολίτη Αιτωλίας και Ακαρνανίας Κοσμά και η δεύτερη συγγενικό του πρόσωπο.Διασταυρωμένες πληροφορίες αναφέρουν ότι η έρευνα που είναι σε πλήρη εξέλιξη, αναμένεται να ολοκληρωθεί τους επόμενους τρεις μήνες και στη συνέχεια θα ασκηθούν διώξεις σε βάρος του γιατρού, που είχε Πανελλαδική δράση. Ο 73χρονος στην κατάθεσή του είχε υποστηρίξει ότι οι ασθενείς του «με δική τους απόφαση δεν πήγαιναν στο Νοσοκομείο, εγώ τους έδινα φάρμακα».Οι στενοί συγγενείς κατέθεσαν πως ο γιατρός τους συμβούλευε να μην μεταφερθούν στο Νοσοκομείο και αυτό είναι κάτι που δεν μπορεί να διαψευστεί καθώς ο γιατρός έδινε «διαλέξεις» σε εκδηλώσεις και δήλωνε πως η μεταφορά ενός ασθενούς στο Νοσοκομείο δεν είναι αναγκαία.Στην κατάθεσή του ο γιατρός αποποιήθηκε κάθε ευθύνη και χρέωνε τις αποφάσεις τους νεκρούς και τους συγγενείς τους και όχι στις συμβουλές του.«Χωρίς να το περιμένω βρέθηκα και εγώ να νοσηλεύω πολλούς ασθενείς με κορωνοϊό, σε όλη την Ελλάδα και στο εξωτερικό, με μια κλασική θεραπευτική αγωγή. Η παρακολούθηση και υποστήριξη των ασθενών μου εκτός Βόλου γίνεται μέσω τηλεϊατρικής (δηλ. κινητού τηλεφώνου και υπολογιστή). Τα αποτελέσματα της θεραπευτικής μου είναι πολύ καλά. Οι ασθενείς θεραπεύονται στο σπίτι τους και αποτρέπεται η εισαγωγή τους στα νοσοκομεία », ανέφερε σε ομιλίες του στο διαδίκτυο.  "
skai.gr,https://www.skai.gr/news/world/nea-zilandia-goneis-arnountai-na-dothei-aima-emvoliasmenou-kata-tis-covid-sto-arrosto-vref,Αρχική  / Κόσμος ,Νέα Ζηλανδία: Γονείς αρνούνται να δοθεί αίμα εμβολιασμένου κατά της covid στο άρρωστο βρέφος τους,2022-12-06T08:54:02+02:00,,"Το τεσσάρων μηνών βρέφος πάσχει, σύμφωνα με τη μητέρα του, από στένωση της πνευμονικής βαλβίδας Οι αρχές στη Νέα Ζηλανδία ζήτησαν από τη δικαιοσύνη να τους δοθεί μερική κηδεμονία ενός βρέφους οι γονείς του οποίου αρνούνται να υποβληθεί σε χειρουργική επέμβαση αναγκαία για να διατηρηθεί στη ζωή επειδή φοβούνται ότι μπορεί να του μεταγγιστεί αίμα ανθρώπου που έχει εμβολιαστεί κατά της covid-19. Οι υγειονομικές αρχές ανέφεραν ότι υπέβαλαν το σχετικό αίτημα σήμερα εκτάκτως στο Ανώτερο Δικαστήριο του Όκλαντ. Το τεσσάρων μηνών βρέφος, η ταυτότητα του οποίου δεν έχει αποκαλυφθεί έπειτα από εντολή του δικαστηρίου, πάσχει, σύμφωνα με τη μητέρα του, από στένωση της πνευμονικής βαλβίδας, ένα καρδιακό πρόβλημα που απαιτεί χειρουργική επέμβαση. Όμως το βρέφος έχει καθυστερήσει να υποβληθεί σε αυτή την επέμβαση καθώς οι γονείς του απαιτούν το αίμα που θα του μεταγγιστεί να προέρχεται από ανθρώπους που δεν έχουν λάβει εμβόλιο mRNA κατά της covid. Το αίτημά τους απορρίφθηκε καθώς τα νοσοκομεία στη Νέα Ζηλανδία δεν διαχωρίζουν το αίμα των εμβολιασμένων από αυτό των μη εμβολιασμένων. Οι αρχές ζήτησαν από τη δικαιοσύνη να τους δώσει μερική κηδεμονία του βρέφους. Αν το δικαστήριο δεχθεί το αίτημά τους, οι γονείς θα εξακολουθήσουν να είναι οι κηδεμόνες του βρέφους, αλλά δεν θα μπορούν να λαμβάνουν ιατρικές αποφάσεις για αυτό. Οι υγειονομικές αρχές εξήγησαν ότι προσέφυγαν στη δικαιοσύνη «έχοντας υπόψη μας το καλύτερο συμφέρον του βρέφους» και έπειτα «από μακρές συζητήσεις» με την οικογένεια. Περίπου 150 αντιεμβολιαστές διαδηλωτές συγκεντρώθηκαν σήμερα μπροστά από το δικαστήριο του Όκλαντ για να εκφράσουν τη στήριξή τους στους γονείς.  "
skai.gr,https://www.skai.gr/news/greece/amvrosios-kata-pleyri-gia-anemvoliastous-ygeionomikous,Αρχική  / Ελλάδα ,"Αμβρόσιος κατά Πλεύρη για ανεμβολίαστους υγειονομικούς: Αποκαλεί τον πατέρα του «κτήνος», ενώ ο ίδιος έχει «κτηνώδη» συμπεριφορά",2022-10-26T11:09:40+03:00,,"Ο κ. Αμβρόσιος τα βάζει με την κυβέρνηση για τη στάση που τηρεί για τους ανεμβολίαστους υγειονομικούς Ο μητροπολίτης πρώην Αιγιαλείας Αμβρόσιος αρθρογράφησε και έστειλε επιστολή στον Αρχιεπίσκοπο Ιερώνυμο και στα μέλη της Ιεράς Συνόδου, προκειμένου να στηρίξουν τους 7.500 ανεμβολίαστους υγειονομικούς, οι οποίοι έχουν τεθεί σε αναστολή.  Αρχικά, ο κ. Αμβρόσιος τα έβαλε με την κυβέρνηση για τη στάση που τηρεί για τους ανεμβολίαστους υγειονομικούς, οι οποίοι, όπως γράφει, «δεν αποδέχθηκαν να υποβληθούν στο σατανικής εμπνεύσεως εμβόλιο και για τον λόγο αυτό ετέθησαν σε αναστολή, χωρίς μισθό και τη νόμιμη αποζημίωση από το ταμείο ανεργίας, έχοντας καταδικασθεί σε θάνατο από την πείνα, αυτοί και η οικογένειά τους».  Από τα «πυρά» του πρώην μητροπολίτη δεν λείπει ούτε ο υπουργός Υγείας, τον οποίο «μέμφεται» δημοσίως, επειδή «αποκάλεσε ‘’κτήνος’’ τον πατέρα του, αυτός που είναι υπεύθυνος για την ‘’κτηνώδη’’ συμπεριφορά του προς τους αδελφούς μας ιατρούς κ.λπ.», όπως γράφει χαρακτηριστικά ο κ. Αμβρόσιος.  Ο κ. Αμβρόσιος επισημαίνει στην επιστολή του προς τον Μακαριώτατο και τα μέλη της Ιεράς Συνόδου ότι «κάποιοι εξ αυτών έχουν εγκατασταθεί έξω από το υπουργείο Υγείας, διαμαρτυρόμενοι νυχθημερόν για την πρωτοφανή αδικία» και γι’ αυτό ζητά από την Εκκλησία «να μεσολαβήσει και να δώσει λύση στην ομηρεία τους».   «Πρὸς τὸν ΜακαριώτατονἈρχιεπίσκοπον Ἀθηνῶν καὶ πάσης Ἑλλάδοςκ.κ. ΙΕΡΩΝΥΜΟΝκαὶ τοὺς Σεβασμιωτάτους ΜητροπολίταςΜέλη τῆς Διαρκοῦς Ἱερᾶς Συνόδου τῆς Ἐκκλησίας τῆς Ἑλλάδος Μακαριώτατε, Σεβασμιώτατοι ἐν Χριστῷ Ἀδελφοί,Ἐπιτρέψατέ μοι νὰ Σᾶς ὀχλήσω καὶ πάλιν, προκειμένου νὰ Σᾶς ὑποβάλω μίαν θερμοτάτην παράκλησιν:Δὲν διαφεύγει τῆς προσοχῆς Σας, ὅτι πρὸ ὀκτὼ (8)περίπου μηνῶν ἔχουν ἐγκατασταθῆ, ἢ μᾶλλον ἔχουν κατασκηνώσει, ἔξωθι τοῦ Ὑπουργείου Ὑγείας (εἰς τὸ πεζοδρόμιον) μία ὁμὰς ΑΝΕΜΒΟΛΙΑΣΤΩΝ ΙΑΤΡΩΝ καὶ ΝΟΣΗΛΕΥΤΩΝ, ὑπάλληλοι Νοσηλευτικῶν Ἱδρυμάτων τῆς Χώρας, εἰς ἔνδειξιν διαμαρτυρίας διὰ τὸ γεγονός, ὅτι ἔχουν ἀπολυθῆ ἐκ τῆς θέσεώς των, διότι διὰ λόγους συνειδήσεως ἠρνήθησαν νὰ ὑποστοῦν τὸ ἐμβόλιον Covid 19! Δὲν ἔλαβον οὔτε τὴν κατὰ τὸν Νόμον ἀποζημίωσιν εἰς τοὺς ἀπολυομένους ἐκ τῆς θέσεώς των Κρατικοὺς ὑπαλλήλους!Ἐπειδὴ ἡ Ἐκκλησία τυγχάνει ἡ Φιλάνθρωπος Μήτηρ τῶν πιστῶν τέκνων Της, διερωτῶμαι μήπως ἔφθασεν ἡ ὥρα, ὥστε νὰ ἀσχοληθῆτε μὲ τὸ πρόβλημα αὐτῶν τῶν ἀνθρώπων, οἱ ὁποῖοι μέσα εἰς τὸ καταχείμωνον τοῦ τρ. ἔτους διῆλθον τὸν βίον των κατοικοεδρεύοντες καὶ διανυκτερεύοντες ἔξωθι τοῦ Ὑπουργείου Ὑγείας, ὥστεα) Νὰ ἐκφράσητε τὴν πρὸς αὐτοὺς συμπάθειάν Σας πρὸς τὸν κ. Ὑπουργὸν τῆς Ὑγείας καὶ νὰ τὸν παρακαλέσητε, ὅπως ἀποκαταστήση ἕκαστον τῶν ἀδικουμένων αὐτῶν Ἀδελφῶν μας εἰς τὴν ὀργανικήν του θέσιν πρὸς ἀποκατάστασιν τῆς συντελουμένης ἀδικίας, καὶβ) Μία Ἀντιπροσωπία Ἱεραρχῶν, ὅπως ἐκ μέρους τῆς Ἱερᾶς Συνόδου ἐπισκεφθῆ τοὺς ταλαιπωρουμένους αὐτοὺς Ἀδελφούς μας, διὰ νὰ ἐκφράση πρὸς αὐτοὺς τὴν συμπάθειαν τῆς Μητρὸς Ἐκκλησίας καὶ διὰ νὰ ὑποσχεθῆ, συγχρόνως, πρὸς αὐτούς, ὅτι ἡ Ἱερὰ Σύνοδος θὰ ἐξαντλήση ὅλα τὰ νόμιμα μέσα, ὥστε νὰ πείση τὴν Κυβέρνησιν περὶ τῆς ἀμέσου καὶ δίχα ἄλλης ἀναβολῆς ἀποκαταστάσεως αὐτῶν ἕκαστον εἰς τὴν ὀργανικὴν αὐτοῦ θέσιν.Μία τοιαύτη κίνησις1ον) θὰ ἀναδείξη τὸ πρόβλημα, καθ’ὅσον τὰ Μ.Μ.Ε. ἀποσιωποῦν τὸ ζήτημα,2ον) θὰ ἀνακουφίση καὶ θὰ ἐνισχύση τοὺς διαμαρτυρομένους Ἀδελφούς μας,3ον) θὰ συγκινήση τὰ πλήθη τῶν πιστῶν τέκνων τῆς Μητρὸς Ἐκκλησίας διὰ τὴν ἐπιδεικνυομένην στοργήν Της πρὸς τοὺς πονεμένους αὐτοὺς Ἀδελφούς μας, καὶ4ον) θὰ ἱκανοποιήση τὸ αἴσθημα τοῦ Δικαίου, καθ’ ὅσον ἡμέρᾳ τῇ ἡμέρᾳ ἀποδεικνύεται, ὅτι οἱ ἐμβολιασμένοι ἀποθνῄσκουν συνεχῶς, εἶναι δὲ πολλοὶ περισσότεροι ἀπὸ τοὺς ἀποθνῄσκοντας ἀνεμβολιάστους ἀδελφούς μας!Περιττὸν τυγχάνει ἄλλωστε νὰ ὑπενθυμίσωμεν ὅτι οἱ ταλαιπωρούμενοι αὐτοὶ Ἀδελφοί μας, καὶ τῆς Μητρὸς Ἐκκλησίας τέκνα, ἀπὸ τῆς 13ης Ἀπριλίου τρ. ἔτους ἔχουν παρακαλέσει διὰ τὴν παρέμβασιν τῆς Μητρὸς Ἐκκλησίας πρὸς τοὺς Κυβερνητικοὺς Παράγοντας, ὥστε νὰ ἐπιλυθῆ τὸ πρόβλημά τους, ἕνα πρόβλημα, τὸ ὁποῖον ταλαιπωρεῖ ὀκτακοσίας περίπου οἰκογενείας ἀπὸ τῆς 1ης.9.2021!Ἰδοὺ ἕνα ἀπόσπασμα ἀπὸ τὴν γραπτὴν θερμὴν ἱκεσίαν των:«…Ἐπειδὴ ἡ Ἐκκλησία εἶναι τὸ τελευταῖο ἀποκούμπι μας (καὶ ὁ Θεὸς ἡ τελευταία ἐλπίδα μας, ἀπὸ ὅπου καὶ ἀντλοῦμε δύναμη καὶ δὲν ἔχουμε καταρρεύσει μέχρι σήμερα), θέλουμε νὰ ζητήσουμε νὰ δημοσιοποιήσετε τὸ θέμα μας καὶ νὰ παρέμβετε προσωπικὰ στὸν ἴδιο τὸν Πρωθυπουργὸ προκειμένου νὰ δώσει λύση στὴν ὁμηρεία καὶ τὸ δρᾶμα 7.000 ὑγειονομικῶν καὶ τῶν οἰκογενειῶν αὐτῶν ποὺ κυριολεκτικὰ πένονται. Δὲν εἴμασθε ἀντιεμβολιαστές, εἴμαστε ὑγειονομικοὶ ποὺ προστατέψαμε τὸν ἑαυτό μας πρὶν τὴν ἔλευση τοῦ ἐμβολίου, γνωρίζουμε νὰ λαμβάνουμε μέσα προστασίας καὶ ζητᾶμε νὰ ἐπιστρέψουμε στὴν ἐργασία μας μὲ τὶς ἴδιες προϋποθέσεις ποὺ ἐργάζονται οἱ 10.000 συνάδελφοί μας, οἱ ὁποῖοι στὴν οὐσία εἶναι ἀνεμβολίαστοι, ἀφοῦ ἀρνήθηκαν νὰ κάνουν τὴν τρίτη δόση. Δὲν εἶναι δυνατὸν νὰ ἀντιμετωπιζόμασθε μὲ τέτοια βαναυσότητα, ὅταν μάλιστα οὐδὲν παράνομο ἔχουμε πράξει, ἐπειδὴ ἀρνούμασθε τὴν ὑποχρεωτικότητα σὲ ἰατρικὴ πράξη».Καὶ ἡ πρὸς τὴν Μητέρα Ἐκκλησία ἱκεσία των συμπληροῦται μὲ τὰ κατωτέρω λόγια:Κατόπιν τῶν ἀνωτέρω, σᾶς παρακαλοῦμε καὶ πάλι γιὰ τὴν Παρέμβασή σας στὸν Πρωθυπουργὸ προκειμένου νὰ ἐπανέλθουμε στὶς θέσεις μας. Ἂν ἀρνηθεῖ, παρακαλοῦμε νὰ κάνετε Δήλωση ὑπὲρ τῆς ἐπαναφορᾶς μας στὴν ἐργασία, νὰ ἀποστείλετε ἐγκύκλιο πρὸς ὅλες τὶς Μητροπόλεις νὰ βοηθήσουν τοὺς ὑγειονομικοὺς σὲ ἀναστολὴ καὶ νὰ χορηγήσετε οἰκονομικὴ βοήθεια πρὸς ὅλα τὰ μέλη μας, ποὺ εἶναι ἐξαθλιωμένα χωρὶς ἐργασία 8 μῆνες (ὅπως πράττετε μὲ οἱονδήποτε ἄλλον ἀναξιοπαθοῦντα ποὺ χρῄζει βοηθείας)(βλ. Συνημμένον Νο 1).Ἐν κατακλεῖδι ἐπικαλοῦμαι τὴν Ὑμετέραν κατανόησιν διὰ τὴν παρενόχλησιν καὶ διατελῶἘλάχιστος ἐν Χριστῷ Ἀδελφός, Ο ΜΗΤΡΟΠΟΛΙΤΗΣ Ὁ πρ. ΚΑΛΑΒΡΥΤΩΝ ΚΑΙ ΑΙΓΙΑΛΕΙΑΣ ΑΜΒΡΟΣΙΟΣ».   "
skai.gr,https://www.skai.gr/news/health/dw-treis-aiones-emvolia-apo-tin-eylogia-ston-koronoio,Αρχική  / Υγεία ,DW: Τρεις αιώνες εμβόλια - Από την ευλογιά στον κορωνοϊό ,2022-08-24T12:40:51+03:00,,"Με ιστορία τριών αιώνων, ο εμβολιασμός έχει εξαφανίσει θανατηφόρες νόσους, αλλά μέχρι και σήμερα υπάρχουν κινήματα αντιεμβολιαστών με αποκορύφωμα την περίπτωση του κορωνοϊού  Από την αρχή της πανδημίας του κορονωϊού σε πολλές χώρες όπως και στη Γερμανία είχε δημιουργηθεί ένα ισχυρό κίνημα που αντιτίθεται στους υγειονομικούς περιορισμούς και ειδικότερα στον εμβολιασμό. Ο εμβολιασμός παρόλα αυτά έχει μακρά ιστορία αποτελώντας βασικό όπλο για την πρόληψη των περισσότερων μεταδοτικών νόσων που έχει γνωρίσει η ανθρωπότητα, αποτρέποντας έτσι εκατομμύρια θανάτους ετησίως. Μέχρι και τον 19ο αιώνα, οι μολυσματικές ασθένειες και οι μολύνσεις πληγών ήταν η υπ' αριθμόν ένα αιτία θανάτου παγκοσμίως. Ειδικά η ευλογιά. Ο Άγγλος ιστορικός Τόμας Μακόλεϊ (1800-1859) περιγράφοντας τις επιπτώσεις της ασθένειας έγραφε πως η ευλογιά «γέμιζε τα νεκροταφεία με πτώματα και βασάνιζε εφόρου ζωής όσους είχαν γλιτώσει». Από αρχαιοτάτων χρόνων οι άνθρωποι είχαν παρατηρήσει πώς μπορούσε να καταπολεμηθεί η πανούκλα. Υπάρχουν αναφορές από την Ινδία, την Κίνα ή την Κωνσταντινούπολη πως όσοι επέζησαν από μια λοιμώδη ασθένεια προστατεύονταν από περαιτέρω μολύνσεις. Το ίδιο συνέβαινε και όταν υγιή άτομα ήρθαν σε επαφή με εξασθενημένες μορφές του ιού. Στην Κίνα, ήδη από το 1.000 π.Χ. οι αποξηραμένες κρούστες ευλογιάς αλέθονταν σε γουδί και η σκόνη χορηγούταν ως φάρμακο. Ο ιατρός Έντουαρντ Τζένερ, ο επονομαζόμενος και «πατέρας» του εμβολίου, ανακάλυψε το 1796 πως οι αγρότες που ερχόντουσαν σε επαφή με μολυσμένες από την ευλογιά αγελάδες, οι οποίες ήταν αβλαβείς για εκείνους, είχαν ανοσία στην ανθρώπινη ευλογιά. Ωστόσο χρειάστηκε να φτάσουμε μέχρι τον 20ό αιώνα έως ότου η ιατρική επιστήμη κατανοήσει τον μηχανισμό των εμβολίων. Από το 1864, όταν ο Γάλλος χημικός Λουί Παστέρ παρουσίασε τη θεωρία των μικροβίων για να εξηγήσει τον τρόπο μετάδοσης των επιδημιών, έως και την ανάπτυξη του ηλεκτρονικού μικροσκοπίου το 1940, μπήκαν οι βάσεις για την έρευνα των ιών που μολύνουν τον άνθρωπο και εν συνεχεία την ανάπτυξη των εμβολίων. Τον 19ο αιώνα ήδη τα ευρωπαϊκά κράτη ξεκίνησαν προγράμματα εμβολιασμού με πρωτοπόρο την Γερμανία και συγκεκριμένα την περιοχή της Έσσης το 1807, ενώ το 1874 κατέστη υποχρεωτικός ο εμβολιασμός κατά της ευλογιάς. Εξ αρχής υπήρξαν προβληματισμοί αναφορικά με την αποτελεσματικότητα των εμβολίων και το κατά πόσον είναι επιβλαβή για την υγεία. Οι πρώτες αντιεμβολιαστικές οργανώσεις στη Γερμανία ιδρύθηκαν το 1869 στη Λειψία και τη Στουτγκάρδη. Την περίοδο της Δημοκρατίας της Βαϊμάρης, η Ένωση Ράιχ (RDI) εναντίον του εμβολιασμού είχε περίπου 300.000 μέλη. Από τη δημιουργία των πρώτων εμβολίων έως και σήμερα πολλές ασθένειες μεταδίδονται επανειλημμένα στους εμβολιασμένους λόγω κακής υγιεινής και άγνοιας ενώ αλλεργικές αντιδράσεις προκάλεσαν θανάτους. Μόλις τον 19ο η επιστημονική κοινότητα συνειδητοποίησε ότι μερικές φορές ήταν απαραίτητος ένας δεύτερος εμβολιασμός. Ο συγγραφέας Μαλτέ Θίσεν με εξειδίκευση στην ιστορία της Ιατρικής σημειώνει πως η ιδέα να κάνεις ένεση στον εαυτό σου με κάτι που σε αρρωσταίνει ώστε να προστατευτείς προκαλεί αρχικά σκεπτικισμό. Όσοι είναι επιφυλακτικοί απέναντι στις ωφέλειες των εμβολίων ανησυχούν για την ασφάλειά τους και συχνά καταλήγουν σε μια στάση άρνησης. Οι θεωρίες συνωμοσίας επί του θέματος ανθούν. Από τη μία πλευρά θεωρείται πως υπάρχει η φαρμακοβιομηχανία που εξαπλώνει τις ασθένειες για να επωφεληθεί οικονομικά. Ενώ από την άλλη πλευρά υπάρχει και η υποτιθέμενη παγκόσμια συνωμοσία που θέλει να υποτάξει τον παγκόσμιο πληθυσμό μέσω του υποχρεωτικού εμβολιασμού. Μετά τον Δεύτερο Παγκόσμιο Πόλεμο, τα δύο γερμανικά κράτη ακολούθησαν ξεχωριστούς δρόμους όσον αφορά τον εμβολιασμό. Στην Ανατολική Γερμανία οι άνθρωποι εμβολιάζονταν συστηματικά κατά της ευλογιάς, της ιλαράς, της φυματίωσης και άλλων νόσων. Η Δυτική Γερμανία έδωσε έμφαση κυρίως στη διαφώτιση - σύμφωνα με ένα χαρακτηριστικό σλόγκαν της εποχής «εμβόλιο από το στόμα γλυκιά σου τύχη, η πολιομυελίτιδα κακό να μη σου τύχει». Η γερμανική επανένωση έφερε και το τέλος του υποχρεωτικού εμβολιασμού. Μόνο από το 2020 ο εμβολιασμός κατά της ιλαράς είναι υποχρεωτικός στη Γερμανία για όλους τους πολίτες που γεννήθηκαν μετά το 1970 και εργάζονται σε κοινοτικούς οργανισμούς ή περιθάλπονται εκεί. Αυτό ισχύει επίσης για ιατρικά ιδρύματα και υπηρεσίες διάσωσης.   "
skai.gr,https://www.skai.gr/news/world/aystria-thrinos-gia-giatro-pou-aytoktonise-logo-apeilon-pou-dexotan-apo-antiemvoliastes,Αρχική  / Κόσμος ,Αυστρία: Θρήνος για γιατρό που αυτοκτόνησε λόγω απειλών που δεχόταν από αντιεμβολιάστες,2022-07-30T13:34:11+03:00,,"Η Λίζα-Μαρία Κέλερμερ έδινε συχνά συνεντεύξεις σε μέσα ενημέρωσης για την καταπολέμηση της πανδημίας του κορωνοϊού και την προώθηση των εμβολιασμών Οι Αυστριακοί ηγέτες απήθυναν έκκληση για εθνική ενότητα μετά την αυτοκτονία μιας γιατρού η οποία δεχόταν απειλές θανάτου από ακτιβιστές κατά του εμβολιασμού και από υποστηρικτές θεωριών συνωμοσίας για την πανδημία του κορωνοϊού. «Ας θέσουμε ένα τέλος σε αυτόν τον εκφοβισμό και την τρομολαγνεία. Το μίσος και η μισαλλοδοξία δεν έχουν θέση στην Αυστρία μας», δήλωσε ο πρόεδρος Αλεξάντερ Φαν ντερ Μπέλεν, χαιρετίζοντας τη Λίζα-Μαρία Κέλερμερ ως μια γιατρό που στήριξε τη θεραπεία ανθρώπων, την προστασία τους από ασθένειες έχοντας μια προσεκτική προσέγγιση στην πανδημία. «Αλλά ορισμένοι άνθρωποι εξοργίστηκαν με αυτό. Και αυτοί οι άνθρωποι την τρόμαξαν, την απείλησαν, πρώτα στο διαδίκτυο και μετά και αυτοπροσώπως...». Το πτώμα της γιατρού -- η οποία έδινε συχνά συνεντεύξεις σε μέσα ενημέρωσης για την καταπολέμηση της πανδημίας του κορωνοϊού και την προώθηση των εμβολιασμών -- βρέθηκε στο γραφείο της στην Άνω Αυστρία χθες Παρασκευή. Μέσα ενημέρωσης ανέφεραν ότι εισαγγελείς είπαν ότι βρήκαν ένα σημείωμα αυτοκτονίας και δεν σχεδιάζουν να κάνουν νεκροψία. Η Αυστρία τον περασμένο μήνα απέσυρε τα σχέδια για την εισαγωγή υποχρεωτικού εμβολιασμού κατά της Covid-19 για ενήλικες, λέγοντας ότι είναι απίθανο το μέτρο να αυξήσει ένα από τα χαμηλότερα ποσοστά εμβολιασμού στη Δυτική Ευρώπη. Δεκάδες χιλιάδες άνθρωποι είχαν κάνει πορείες σε συχνές διαδηλώσεις ενάντια στα μέτρα lockdown πέρυσι και ενάντια στα σχέδια να γίνουν υποχρεωτικοί οι εμβολιασμοί, υπογραμμίζοντας ένα κοινωνικό χάσμα σχετικά με τα μέτρα δημόσιας υγείας που έχουν βιώσει πολλές χώρες. Όμως η αυτοκτονία της γιατρού -- για την οποία η αυστριακή ένωση ιατρών τόνισε ότι αντικατοπτρίζει μια ευρύτερη τάση απειλών κατά του ιατρικού προσωπικού -- συγκλόνισε τη χώρα. «Το μίσος εναντίον των ανθρώπων είναι ασυγχώρητο. Αυτό το μίσος πρέπει επιτέλους να σταματήσει», δήλωσε ο υπουργός Υγείας Γιοχάνες Ράουχ.  "
skai.gr,https://www.skai.gr/news/greece/se-syllipseis-metatrapikan-oi-38-prosagoges-antiemvoliaston,Αρχική  / Ελλάδα ,Σε συλλήψεις μετατράπηκαν οι 38 προσαγωγές αντιεμβολιαστών έξω από το σπίτι του πρωθυπουργού,2022-07-08T04:48:37+03:00,,"Σύμφωνα με πηγές της αστυνομίας και οι 38 μετατράπηκαν σε συλλήψεις. Σε 38 προσαγωγές αντιεμβολιαστών, ανάμεσά τους και υγειονομικοί, έξω από το σπίτι του πρωθυπουργού Κυριάκου Μητσοτάκη, προχώρησε η αστυνομία το απόγευμα της Πέμπτης. Σύμφωνα με πηγές της αστυνομίας και οι 38 μετατράπηκαν σε συλλήψεις. Σύμφωνα με πληροφορίες, ομάδα αντιεμβολιαστών, ανάμεσά τους και υγειονομικοί, πήγαν έξω από το σπίτι του πρωθυπουργού, προκειμένου να διαμαρτυρηθούν. Αστυνομικές δυνάμεις που βρίσκονταν στο σημείο προχώρησαν στην προσαγωγή ατόμων.  "
skai.gr,https://www.skai.gr/news/greece/prosagoges-antiemvoliaston-ekso-apo-to-spiti-tou-prothypourgou,Αρχική  / Ελλάδα ,Προσαγωγές αντιεμβολιαστών έξω από το σπίτι του πρωθυπουργού,2022-07-07T20:46:59+03:00,,"Ανάμεσά τους και υγειονομικοί Του Μάκη Συνοδινού Σε 37 προσαγωγές αντιεμβολιαστών, ανάμεσά τους και υγειονομικοί, έξω από το σπίτι του πρωθυπουργού Κυριάκου Μητσοτάκη, προχώρησε η αστυνομία την Πέμπτη το απόγευμα. Σύμφωνα με πληροφορίες, ομάδα αντιεμβολιαστών, ανάμεσα τους και υγειονομικοί, πήγαν έξω από το σπίτι του πρωθυπουργού, προκειμένου να διαμαρτυρηθούν. Αστυνομικές δυνάμεις που βρίσκονταν στο σημείο προχώρησαν στην προσαγωγή ατόμων.  "
skai.gr,https://www.skai.gr/news/health/koronoios-ipa-pos-i-parapliroforisi-edose-othisi-sto-antiemvoliastiko-kinima,Αρχική  / Υγεία ,Κορωνοϊός: Πώς η παραπληροφόρηση έδωσε ώθηση στο αντιεμβολιαστικό κίνημα στις ΗΠΑ,2022-07-04T10:53:48+03:00,,"Τα αντιεμβολιαστικά μηνύματα στα μέσα κοινωνικής δικτύωσης ενισχύονται από συντηρητικούς πολιτικούς αλλά και από τις εκστρατείες που προέρχονται από το εξωτερικό, με την παραπληροφόρηση να προηγείται της πανδημίας. Την ώρα που η παραπληροφόρηση αναφορικά με την covid-19 εξακολουθεί να ανθεί, ολοένα και περισσότεροι γονείς στις ΗΠΑ διερωτώνται αν και άλλα εμβόλια είναι απαραίτητα για τα παιδιά τους και ολοένα και περισσότεροι ενήλικες επιλέγουν να τα αποφύγουν. Διότι η πολιτικοποίηση των εμβολίων κατά της covid-19 ήρθε να τροφοδοτήσει το αντιεμβολιαστικό κίνημα, συμβάλλοντας στη μείωση του αριθμού των εμβολιασμών κατά της ιλαράς, της πολιομυελίτιδας και άλλων επικίνδυνων ασθενειών. Οι γονείς «διερωτώνται αν (τα εμβόλια) είναι πραγματικά απαραίτητα ή αν μπορούμε να τα χορηγήσουμε πιο αργά», δήλωσε ο Τζέισον Τερκ παιδίατρος στο Τέξας και εκπρόσωπος της Αμερικανικής Ακαδημίας Παιδιάτρων. «Δεν πρόκειται για την πλειονότητα των γονιών, αλλά παρατηρούμε ολοένα και πιο αυξημένους αριθμούς», πρόσθεσε. Τα αντιεμβολιαστικά μηνύματα στα μέσα κοινωνικής δικτύωσης ενισχύονται από συντηρητικούς πολιτικούς αλλά και από τις εκστρατείες που προέρχονται από το εξωτερικό, με την παραπληροφόρηση να προηγείται της πανδημίας. Εξάλλου η μείωση του ποσοστού εμβολιασμού εγείρει φόβους για την επανεμφάνιση ασθενειών που έχουν εξαλειφθεί σε πολλές περιοχές του κόσμου. Στις ΗΠΑ το ποσοστό των παιδιών ηλικίας 4 με 5 ετών που έχουν κάνει τα συνιστώμενα εμβόλια μειώθηκε κατά μία μονάδα, στο 94%, την περίοδο 2020-2021. «Το αποκαλώ παράλληλη επίδραση», σχολίασε ο Τερκ. «Φαίνεται να προκλήθηκε από τον δισταγμό απέναντι στα εμβόλια κατά της covid-19 και την αυξανόμενη δυσπιστία απέναντι στα εμβόλια και τους θεσμούς στους οποίους βασιζόμαστε για να διατηρήσουμε την υγεία μας», πρόσθεσε. Σε κάποιες πολιτείες των ΗΠΑ οι αλλαγές ήταν εκπληκτικές, κυρίως στο απόγειο της πανδημίας: Ερευνητές παρατήρησαν ότι στο Τέξας μειώθηκε μεταξύ του 2019 και 2020 κατά 47% το ποσοστό των εμβολιασμών στα βρέφη πέντε μηνών και κατά 58% στα βρέφη 16 μηνών. Όπως έγραψαν στο επιστημονικό περιοδικό “Vaccine”, η μείωση αυτή οφείλεται στο lockdown, στο ποσοστό των παιδιών που δεν μπορούν να εμβολιαστούν για ιατρικούς λόγους αλλά και σε «ένα επιθετικό αντιεμβολιαστικό κίνημα στο Τέξας». Στην πολιτεία της Ουάσινγκτον παρατηρήθηκε μείωση κατά 13% του ποσοστού εμβολιασμών στα παιδιά το 2021 σε σχέση με τα προ πανδημίας επίπεδα και το ποσοστό εμβολιασμών στο Μίσιγκαν για τα μικρά παιδιά έπεσε πέρυσι στο 69,9%, το χαμηλότερο επίπεδο εδώ και μία δεκαετία. Μείωση σημείωσαν και τα ποσοστά των ενηλίκων και των εφήβων που εμβολιάζονται για ασθένειες όπως η γρίπη, η ηπατίτιδα, η ιλαρά και ο τέτανος, σύμφωνα με τη συμβουλευτική υπηρεσία υγείας Avalere. Συνέπεια αυτού, από τον Ιανουαρίο του 2020 ως τον Ιούλιο του 2021 χάθηκαν 37 εκατομμύρια δόσεις εμβολίων μεταξύ των ενηλίκων και των παιδιών άνω των 7 ετών. «Πάντα υπήρχαν άνθρωποι που ήταν αντίθετοι στα εμβόλια από τότε που αυτά εμφανίστηκαν, αλλά τα τελευταία 10 χρόνια έχουν εξελιχθεί και αυτό οφείλεται σε μεγάλο βαθμό στην ικανότητα να οργανώνονται μέσω των μέσων κοινωνικής δικτύωσης πέρα από τα σύνορα» της χώρας όπου ζουν, εκτίμησε ο Ντέιβιντ Μπρονιατόφσκι καθηγητής στο πανεπιστήμιο George Washington. «Μία από τις βασικές αλλαγές που παρατηρήσαμε είναι ότι τα εμβόλια έπαψαν να αντιμετωπίζονται ως ζήτημα υγείας και έγιναν ζήτημα πολιτικών ελευθεριών», εξήγησε. Οι θεωρίες συνωμοσίας άνθησαν στη διάρκεια της πανδημίας, σύμφωνα με δημοσκόπηση του YouGov το 2021 που αποκάλυψε ότι το 28% των Αμερικανών και σημαντικός αριθμός ατόμων σε άλλες χώρες εκτιμούν ότι «αποκρύπτεται σκοπίμως» η αλήθεια για τις βλαβερές επιπτώσεις των εμβολίων. Το πρόβλημα έχει και διεθνείς διαστάσεις. Έκθεση του ΟΗΕ ανέφερε πέρυσι ότι 23 εκατομμύρια παιδιά παγκοσμίως δεν είχαν κάνει τακτικά εμβόλια το 2020.  "
skai.gr,https://www.skai.gr/news/politics/pleyris-diadilotes-ksana-ekso-apo-to-spiti-tou,Αρχική  / Πολιτική ,«Αντιεμβολιαστές» ξανά έξω από το σπίτι του Θάνου Πλεύρη ,2022-06-30T22:45:59+03:00,,Σε ανάρτησή του στο Τwitter αναφέρει: «Δυστυχώς και σήμερα στόχος των αντιεμβολιαστών το σπίτι μου και η οικογένεια μου.» Νέα διαδήλωση «αντιεμβολιαστών» έξω από το σπίτι του καταγγέλει ο υπουργός Υγείας Θάνος Πλεύρης. Σε ανάρτησή του στο Τwitter αναφέρει: «Δυστυχώς και σήμερα στόχος των αντιεμβολιαστών το σπίτι μου και η οικογένεια μου.» Δυστυχώς και σήμερα στόχος των αντιεμβολιαστών το σπίτι μου και η οικογένεια μου. Τη Δευτέρα (27/6) ο κ. Πλεύρης σε tweet έκανε λόγο για στοχοποίηση της οικογένειάς του και τόνισε ότι αναμένει την «αυτονόητη καταδίκη από όλο τον Πολιτικό Κόσμο». «Έξω από το σπίτι μου που βρίσκεται η γυναίκα μου και τα δυο μου παιδιά έχουν συγκεντρωθεί αντιεμβολιαστές και «Διαδηλώνουν» εναντίον της οικογένειας μου. Στοχοποιείται η οικογένεια μου για τις υπουργικές μου αποφάσεις. Αναμένω την αυτονόητη καταδίκη από όλο τον Πολιτικό Κόσμο.»  
skai.gr,https://www.skai.gr/news/greece/koronoios-pleyris-de-tha-lavoume-metra-se-logiki-synyparksis-me-ton-io-apo-fthinoporo,Αρχική  / Ελλάδα ,Πλεύρης σε ΣΚΑΪ: Δεν θα λάβουμε μέτρα- Σε λογική συνύπαρξης με τον ιό και από το φθινόπωρο ,2022-06-29T08:29:01+03:00,,"Ο υπουργός Υγείας τόνισε ότι αυτή τη στιγμή τα κρούσματα δε προκαλούν ανησυχία. «Μας απασχολούν αν αυτά μεταφέρονται σε νοσηλείες και κυρίως σε βαριές νοσηλείες», επισήμανε και τόνισε ότι παρά την αύξηση των κρουσμάτων, οι διασωληνώσεις έχουν σταθεροποιηθεί. Τη διαβεβαίωση ότι δε θα ληφθούν μέτρα κατά του κορωνοϊού, ούτε τοπικού χαρακτήρα, παρά την αύξηση των κρουσμάτων έδωσε ο υπουργός Υγείας, Θάνος Πλεύρης, μιλώντας στον ΣΚΑΪ και την εκπομπή «Σήμερα», ενώ σημείωσε ότι και από το φθινόπωρο η κυβέρνηση θα πάει σε μια λογική συνύπαρξης με τον κορωνοϊό.  Όπως είπε, όντως διαπιστώνεται μια αύξηση στις μολύνσεις, η οποία φαίνεται να σταθεροποιείται βδομάδα προς βδομάδα, ωστόσο δεν είναι στην κορύφωσή της. «Είναι ακόμα δυναμική η εξέλιξή της. Είχαμε ξεκινήσει πριν 2-3 εβδομάδες με αύξηση 100%-120% και χθες ήταν στο 62%», δήλωσε χαρακτηριστικά, ενώ εξηγώντας τον υψηλό αριθμό κρουσμάτων που καταγράφηκαν χθες, σχολίασε ότι έγιναν περίπου 180.000 τεστ.  Επανέλαβε δε ότι αυτή τη στιγμή «τα κρούσματα ως κρούσματα δε μας απασχολούν. Μας απασχολούν αν αυτά μεταφέρονται σε νοσηλείες και κυρίως σε βαριές νοσηλείες», επισήμανε ο κ. Πλεύρης και τόνισε ότι ενώ αυξάνονται τα κρούσματα, οι διασωληνώσεις έχουν σταθεροποιηθεί. «Προφανώς και θα ανέβουν, αλλά είναι σε ένα χαμηλό επίπεδο, κι έχουμε αναπτύξει 600 κλίνες ΜΕΘ Covid», ανέφερε. Σε ό,τι αφορά στις απλές κλίνες ναι μεν υπάρχει αύξηση, αλλά παραμένει χαμηλή η πληρότητα.  Κληθείς να σχολιάσει την πρόβλεψη του καθηγητή Δημοσθένη Σαρηγιάννη για 400 διασωληνωμένους στο τέλος Ιουλίου, δήλωσε ότι τα μοντέλα που έχει ο ίδιος στη διάθεσή του, δε δείχνουν τέτοια νούμερα.  Σχετικά με το ενδεχόμενο λήψης μέτρων μέσα στο καλοκαίρι, έστω σε τοπικό επίπεδο, ο υπουργός Υγείας υπογράμμισε ότι δεν χρειάζεται, καθώς το ΕΣΥ δεν πιέζεται.  «Θεωρούμε ότι από δω και πέρα, ακόμα και μετά στο φθινόπωρο, θα πάμε στη λογική της συνύπαρξης με τον ιό. Όχι από επιλογή, αλλά επειδή αυτή είναι η πορεία της πανδημίας. Οι μεταλλάξεις γίνονται πια πολύ μεταδοτικές χωρίς να είναι πιο νοσηρές και πρέπει να πηγαίνουμε σε πιο στοχευμένα μέτρα στις ευάλωτες ομάδες», δήλωσε χαρακτηριστικά.  Στο πλαίσιο αυτό, ανέφερε ότι ένα από αυτά τα μέτρα είναι ο εμβολιασμός. «Έχουμε κρούσματα σε επίπεδο Νοεμβρίου και οι θάνατοι είναι πολύ λιγότεροι γιατί η εμβολιαστική κάλυψη είναι στο 90% στον ευάλωτο πληθυσμό και στο 75% στον ενήλικο πληθυσμό», εξήγησε. Ερωτηθείς αν τα υπάρχοντα εμβόλια καλύπτουν τις μεταλλάξεις, τόνισε ότι προστατεύουν από τη βαριά νόσηση, αλλά έχουν λιγότερη προστασία ως προς τη μόλυνση στις τελευταίες παραλλαγές. «Για τους άνω των 60 και τις ευάλωτες ομάδες υπάρχει ισχυρή σύσταση να πάνε να το κάνουν. Αυτός που κινδυνεύει πρέπει να εμβολιαστεί. Η Επιτροπή έχει πει ότι στην ηλικιακή κατηγορία 30-59 ετών δεν υπάρχει κλινικό όφελος, αλλά μπορεί κάποιος να το κάνει», συμπλήρωσε.  Σε ό,τι αφορά στη διαμαρτυρία που πραγματοποίησαν αντιεμβολιαστές υγειονομικοί έξω από το σπίτι του, ο κ. Πλεύρης επανέλαβε ότι αυτοί που δεν εμβολιάζονται, δεν πρέπει να εργάζονται δε θα πρέπει να υπηρετούν στο ΕΣΥ και ότι όσο διαρκεί η πανδημία θα είναι σε αναστολή. «Από τον Φεβρουάριο οι άνθρωποι αυτοί βρίσκονται στο υπουργείο και έχουν κλειστή την πλαϊνή είσοδο. Υπάρχει το δικαίωμα διαμαρτυρίας. Ωστόσο ενώ ήξεραν ότι είμαι καθ' οδόν για το υπουργείο, πήγαν στο σπίτι μου κι έμειναν μια ώρα. Σε ποιον διαμαρτύρονταν; Στον 7χρονο γιο μου; Χθες όταν έφευγα από το σπίτι, με ρώτησε ο γιος μου ""μπαμπά θα έρθουν και σήμερα; Θεωρώ πιο έντιμο έναν προπηλακισμό δικό μου, παρά να πάνε στην οικογένεια μου. Για αποφάσεις δικές μου να την πληρώνουν η γυναίκα μου και τα παιδιά μου;», επισήμανε.     "
skai.gr,https://www.skai.gr/news/opinions/i-via-kai-i-tromokratia-einai-akomi-edo, Αρχική / Απόψεις ,Η βία και η τρομοκρατία είναι ακόμη εδώ...,2022-06-28T07:28:20+03:00,Του Άρη Πορτοσάλτε,"Η διαδήλωση αντιεμβολιαστών έξω από την κατοικία του υπουργού Υγείας Θ. Πλεύρη, το απόγευμα της Δευτέρας 27 Ιουνίου, υποδηλώνει την ακόμη μεγαλύτερη κατρακύλα της πολιτικής αντιπαράθεσης, με τα κόμματα της αντιπολίτευσης να μην αντιδρούν ακαριαία στην καταδίκη της ενέργειας. Θα ζήσουμε προεκλογική περίοδο με διαμαρτυρόμενους έξω από τα σπίτια των υπουργών και την σύζυγο με τα παιδιά τους εντός κατοικίας; Είναι μέρος της πολιτικής αντιπαράθεσης η στοχοποίηση της οικογένειας του υπουργού; Επικροτεί η αντιπολίτευση διαδήλωση έξω από την οικογενειακή εστία υπουργού με τις πολιτικές αποφάσεις του οποίου διαφωνεί μερίδα πολιτών; Η διαδήλωση αντιεμβολιαστών έξω από την κατοικία του υπουργού Υγείας Θ. Πλεύρη, το απόγευμα της Δευτέρας 27 Ιουνίου, υποδηλώνει την ακόμη μεγαλύτερη κατρακύλα της πολιτικής αντιπαράθεσης, με τα κόμματα της αντιπολίτευσης να μην αντιδρούν ακαριαία στην καταδίκη της ενέργειας. Την κατοικία του υπουργού Υγείας πολιόρκησαν αντιεμβολιαστές, ενδεχομένως και οι του υγειονομικού κλάδου. Είχε προηγηθεί δημόσια τοποθέτηση του κ. Πλεύρη στη Βουλή, ότι θέση της κυβέρνησης παραμένει πως οι άνθρωποι που παρέχουν υπηρεσίες στο Εθνικό Σύστημα Υγείας πρέπει να εμβολιαστούν. «Κάποιος για να παρέχει υπηρεσίες στο ΕΣΥ θα πρέπει να είναι εμβολιασμένος. Αυτή είναι η θέση που μας έχει υποδείξει η Επιστήμη. Οι άνθρωποι αυτοί πρέπει να αντιληφθούν ότι υπηρετούν την ιατρική επιστήμη, την επιστήμη της νοσηλευτικής και θα πρέπει να σέβονται τους κανόνες και τις αρχές της επιστήμης που υπηρετούν. Όταν οι κανόνες, οι αρχές και οι αξίες αναφέρουν ότι πρέπει να είναι εμβολιασμένοι, για την προστασία των τρίτων και του εαυτού τους, αυτοί οι κανόνες πρέπει να τηρούνται. Παραμένουμε στη θέση μας ότι πρέπει να εμβολιαστούν». Ο βουλευτής Κ. Μπούμπας, της Ελληνικής Λύσης που είχε καταθέσει την επίκαιρη ερώτηση χαρακτήρισε τιμωρητικό το μέτρο της αναστολής εργασίας για τους ανεμβολίαστους υγειονομικούς. Πρόσθεσε ότι σε άλλες χώρες επιστρέφουν στην εργασία τους οι υγειονομικοί. Αργότερα την ίδια ημέρα σημειώθηκε η τρομοκρατικού χαρακτήρα ενέργεια αντιεμβολιαστών έξω από την οικία του υπουργού Υγείας. Η βία χρησιμοποιείται ως εργαλείο του πολιτικού ακτιβισμού. Δυστυχώς η βία κατά της πολιτικής άποψης έπαψε να περιορίζεται μόνο στα πρόσωπο που ασκούν πολιτική. Επεκτείνεται πια στην οικογένεια του πολιτικού, στη σύζυγο, στα παιδιά που δεν έχουν καμία σχέση με την άσκηση των πολιτικών καθηκόντων. Στην περίπτωση του Θάνου Πλεύρη έως τα μεσάνυχτα της Δευτέρας 27 Ιουνίου δεν είχε υπάρξει καταδικαστική ανακοίνωση των κομμάτων της αντιπολίτευσης. Προφανώς γιατί προσπαθούν να ψαρέψουν ψηφοφόρους με αντιλήψεις αντιεπιστημονικές, κατα του εμβολιασμού. Αλλά ακόμη κι αν σε κάποιες περιπτώσεις βίας εκφράζεται λεκτικά τουλάχιστον η καταδίκη, αυτή δείχνει υποκριτική. Η βία που άρχισε να εκδηλώνεται συστηματικά στην πρώτη φάση των μνημονίων, πριν από δώδεκα χρόνια, εισχώρησε σε επικίνδυνο βαθμό στην κοινωνία. Δεν υπήρξε ομόθυμη, ουσιαστική και ειλικρινής καταδίκη της. Ή μάλλον αυτή υπήρξε εναντίον της Ακροδεξιάς δολοφονικής βίας και σωστά αλλά δεν συμπεριέλαβε την βία που εκδηλώνεται από σχηματισμούς αριστερών και ομάδες αναρχικών. Πάντως, δεν κρύβεται η φοβική στάση κατα της βίας και της τρομοκρατίας ακόμη και από την κυβέρνηση για την οποία θα στοιχημάτιζε κανείς ότι η αντιμετώπιση του προβλήματος θα ήταν στις πρώτες προτεραιότητες της. Και όμως εμφανίζεται να διστάζει. Πως αλλιώς να εξηγηθεί ότι βρίσκονται εκτεθειμένοι στο κίνδυνο όσοι εκφράζουν με ενάργεια την άποψη τους στο πλαίσιο της άσκησης του επαγγέλματος τους. Ίσως η κυβέρνηση δεν επιθυμεί να εμφανίζεται ότι η Ελλάδα αντιμετωπίζει ακόμη και τώρα επίθεση από την τρομοκρατία! Μπαίνουμε σε μια δύσκολη προεκλογική περίοδο και όπως δείχνουν ήδη τα πράγματα ο λαϊκισμός θα επιτεθεί με όλα τα διαθέσιμα μέσα και της βίας συμπεριλαμβανομένης. Η κυβερνητική αμηχανία λογικά θα κοστίσει πολιτικά. Πολίτες που επιθυμούν να εκφράζονται με θέσεις Δεξιάς ασκούν  δριμεία κριτική και είναι άγνωστο φυσικά το εύρος της ψήφου διαμαρτυρίας που θα κατευθυνθεί στα κόμματα πέραν της Ν. Δημοκρατίας, ειδικά με γνώμονα τη μη αντιμετώπιση της βίας. Η κυβέρνηση έχει λίγο ακόμη χρόνο για να εκδηλώσει τις προθέσεις της. Και τις αφορμές επίσης. Όπως αυτή που σημειώθηκε εναντίον της οικογένειας του Θ. Πλεύρη, ενός δηλαδή δικού της ανθρώπου. Όχι μόνο των ξένων... Ο Πρωθυπουργός και οι υπουργοί τρέχουν να προλάβουν το...καλοκαίρι. Είπαμε, ο χρόνος κυλά αντίστροφα ήδη από την πρώτη ημέρα διακυβέρνησης. Προτού ακόμη αναγνωστούν..."
skai.gr,https://www.skai.gr/news/politics/syriza-katadikazoume-ti-stoxopoiisi-tou-thanou-pleyri,Αρχική  / Πολιτική ,ΣΥΡΙΖΑ: Καταδικάζουμε τη στοχοποίηση του Θάνου Πλεύρη,2022-06-27T23:45:20+03:00,,"Η ανακοίνωση του ΣΥΡΙΖΑ Καταδικάζει ο ΣΥΡΙΖΑ-ΠΣ, την στοχοποίηση του υπουργού Υγείας Θάνου Πλεύρη με ανακοίνωσή του στην οποία αναφέρει: «Η οποιαδήποτε προσωπική στοχοποίηση πολιτικών προσώπων, όπως συμβαίνει στην περίπτωση του υπουργού Υγείας, είναι πράξη απαράδεκτη. Υπουργοί και βουλευτές του ΣΥΡΙΖΑ-ΠΣ έχουν βρεθεί αντιμέτωποι με αυτές τις πρακτικές τις οποίες ακόμα και σήμερα η ΝΔ αρνείται να καταδικάσει». Τη στοχοποίηση της οικογένειάς του κατήγγειλε ο ίδος ο υπουργός Υγείας, ο οποίος γνωστοποίησε μέσα από το Twitter ότι έξω από το σπίτι του είχαν συγκεντρωθεί αντιεμβολιαστές διαδηλωτές. Σύμφωνα με την ανάρτησή του, αναμένει την «αυτονόητη καταδίκη από όλο τον Πολιτικό Κόσμο».  "
skai.gr,https://www.skai.gr/news/politics/nd-aparadekto-kai-antidimokratiko-na-stoxopoiountai-oikogeneies-politikon,Αρχική  / Πολιτική ,ΝΔ για «πολιορκία» Πλεύρη από αντιεμβολιαστές: Αντιδημοκρατικό να στοχοποιούνται οικογένειες πολιτικών,2022-06-27T22:14:04+03:00,,"«Αναμένουμε την ξεκάθαρη καταδίκη από όλες τις πολιτικές δυνάμεις, της στοχοποίησης της οικογένειας του υπουργού Υγείας Θάνου Πλεύρη από αντιεμβολιαστές που διαδηλώνουν έξω από το σπίτι του» επισημαίνεται στην ανακοίνωση. «Το να στοχοποιούνται οικογένειες πολιτικών για τις πολιτικές τους αποφάσεις είναι απαράδεκτο, και κατάφωρα αντιδημοκρατικό», αναφέρει σε ανακοίνωσή του το Γραφείο Τύπου της ΝΔ καταδικάζοντας τη διαδήλωση αντιεμβολιαστών έξω από το σπίτι το υπουργού Υγείας Θάνου Πλεύρη. «Αναμένουμε την ξεκάθαρη καταδίκη από όλες τις πολιτικές δυνάμεις, της στοχοποίησης της οικογένειας του υπουργού Υγείας Θάνου Πλεύρη από αντιεμβολιαστές που διαδηλώνουν έξω από το σπίτι του» επισημαίνεται στην ανακοίνωση. Τη στοχοποίηση της οικογένειάς του κατήγγειλε ο ίδος ο υπουργός Υγείας, ο οποίος γνωστοποίησε μέσα από το Twitter ότι έξω από το σπίτι του είχαν συγκεντρωθεί αντιεμβολιαστές διαδηλωτές. Σύμφωνα με την ανάρτησή του, αναμένει την «αυτονόητη καταδίκη από όλο τον Πολιτικό Κόσμο».  Η ανάρτηση: Έξω από το σπίτι μου που βρίσκεται η γυναίκα μου και τα δυο μου παιδιά έχουν συγκεντρωθεί αντιεμβολιαστές και «Διαδηλώνουν» εναντίον της οικογένειας μου. Στοχοποιείται η οικογένεια μου για τις υπουργικές μου αποφάσεις. Αναμένω την αυτονόητη καταδίκη από όλο τον Πολιτικό Κόσμο. Έξω από το σπίτι μου που βρίσκεται η γυναίκα μου και τα δυο μου παιδιά έχουν συγκεντρωθεί αντιεμβολιαστές και «Διαδηλώνουν» εναντίον της οικογένειας μου. Στοχοποιείται η οικογένεια μου για τις υπουργικές μου αποφάσεις. Αναμένω την αυτονόητη καταδίκη από όλο τον Πολιτικό Κόσμο  "
skai.gr,https://www.skai.gr/news/politics/diadilotes-ekso-apo-to-spiti-tou-pleyri,Αρχική  / Πολιτική ,«Αντιεμβολιαστές» διαδήλωσαν έξω από το σπίτι του Θάνου Πλεύρη ,2022-06-27T20:13:09+03:00,,"Ο υπουργός Υγείας καταγγέλλει τη στοχοποίηση της οικογένειάς του. Τη στοχοποίηση της οικογένειάς του καταγγέλλει ο υπουργός Υγείας Θάνος Πλεύρης, ο οποίος γνωστοποίησε μέσα από το Twitter ότι έξω από το σπίτι του είχαν συγκεντρωθεί αντιεμβολιαστές διαδηλωτές. Σύμφωνα με την ανάρτησή του, αναμένει την «αυτονόητη καταδίκη από όλο τον Πολιτικό Κόσμο».  Η ανάρτηση: Έξω από το σπίτι μου που βρίσκεται η γυναίκα μου και τα δυο μου παιδιά έχουν συγκεντρωθεί αντιεμβολιαστές και «Διαδηλώνουν» εναντίον της οικογένειας μου. Στοχοποιείται η οικογένεια μου για τις υπουργικές μου αποφάσεις. Αναμένω την αυτονόητη καταδίκη από όλο τον Πολιτικό Κόσμο. Έξω από το σπίτι μου που βρίσκεται η γυναίκα μου και τα δυο μου παιδιά έχουν συγκεντρωθεί αντιεμβολιαστές και «Διαδηλώνουν» εναντίον της οικογένειας μου. Στοχοποιείται η οικογένεια μου για τις υπουργικές μου αποφάσεις. Αναμένω την αυτονόητη καταδίκη από όλο τον Πολιτικό Κόσμο Σύμφωνα με πληροφορίες, έχει ειδοποιηθεί η αστυνομία και σπεύδει στο σημείο.  "
skai.gr,https://www.skai.gr/theories-synomosias-gia-ta-emvolia-kai-sto-vathospfizer-documents-maimou-apokalypseis,Αρχική  / Υγεία ,Θεωρίες συνωμοσίας για τα εμβόλια και στο βάθος «Pfizer documents» - «Μαϊμού» αποκαλύψεις από τους χρήστες του Διαδικτύου,2022-05-12T12:47:05+03:00,,"Εδώ και εβδομάδες υποτιθέμενες αποκαλύψεις κυκλοφορούν σε blog, στο Twitter και στο Facebook κάνοντας λόγο για «επικινδυνότητα» του εμβολίου κατά της Covid, οι οποίες υποτίθεται ότι προέρχονται από τα «Pfizer documents». Από πού προέρχονται τα έγγραφα αυτά; Η αμερικανική υπηρεσία φαρμάκων, η FDA, δημοσιεύει σταδιακά δεκάδες χιλιάδες σελίδες σχετικές με το εμβόλιο των Pfizer/BioNTech, βάσει άδειας από το τέλος του 2020. Η αμερικανική υπηρεσία είναι υποχρεωμένη, βάσει δικαστικής απόφασης, να δώσει σταδιακά στην δημοσιότητα 330.000 σελίδες, 12.000 σελίδες πριν από τις 31 Ιανουαρίου 2022 και στην συνέχεια 55.000 σελίδες ανά 30 ημέρες, αρχής γενομένης από την 1η Μαρτίου. Μετά την δημοσίευση κάθε παρτίδας των «Pfizer documents», στο Διαδίκτυο κάνουν και πάλι την εμφάνισή τους οι γνωστοί ισχυρισμοί που ακολούθησαν το αντιεμβολιαστικό ρεύμα τα τελευταία χρόνια και έχουν επανειλημμένως απαντηθεί από τους επιστήμονες σε ολόκληρο τον κόσμο και έχουν γίνει αντικείμενο επιστημονικών άρθρων και δημοσιεύσεων. Ορισμένοι από τους ψευδείς ισχυρισμούς αυτούς «βασίζονται» στα έγγραφα που δημοσιεύει η FDA, άλλοι αποτελούν απλή ανακύκλωση των ισχυρισμών του αντιεμβολιαστικού ρεύματος συνοδευόμενων από το hashtag #pfizerdocuments . Παρενέργειες Πολλά από τα δημοσιεύματα αυτά ισχυρίζονται ότι τα έγγραφα απαριθμούν αναρίθμητες ανησυχητικές παρενέργειες του εμβολίου. Στην πραγματικότητα, ο κατάλογος αυτός περιλαμβάνει ανεπιθύμητα περιστατικά «ειδικού ενδιαφέροντος», τα οποία είναι θεωρητικά πιθανά διότι έχουν εμφανισθεί σε περιπτώσεις άλλων εμβολίων και, κατά συνέπεια, πρέπει να γίνουν αντικείμενο παρακολούθησης μετά την κυκλοφορία του εμβολίου. Αρα, δεν πρόκειται για κατάλογο παρενεργειών που έχουν αναφερθεί για το εμβόλιο κατά της Covid. Και αυτό επιβεβαιώνεται από σειρά ειδικών της φαρμακοεπαγρύπνησης. «3% θνητότητα» κατά την διάρκεια των δοκιμών; Ορισμένες από τις δημοσιεύσεις ισχυρίζονται ότι τα έγγραφα της Pfizer «αποκαλύπτουν» ότι κατά την διάρκεια των δοκιμών του εμβολίου, περισσότερα από 1.200 άτομα πέθαναν. Στην πραγματικότητα, τα έγγραφα αναφέρονται σε 1.223 θανάτους που σημειώθηκαν μεταξύ εμβολιασμένων ατόμων γενικά. Με την κακόβουλη συσχέτιση αυτού του αριθμού με τον συνολικό αριθμό των περιστατικών παρενεργειών που έχουν αναφερθεί (λίγο περισσότερα των 42.000) ορισμένοι χρήστες των μέσων κοινωνικής δικτύωσης έφθασαν στο συμπέρασμα της «θνητότητας 3%» που υποτίθεται ότι συνδέεται με τον εμβολιασμό. Στα έγγραφα της Pfizer τονίζεται άλλωστε ότι τα στοιχεία που χρησιμοποιούνται προέρχονται από τις καταγραφές θανάτων που έφθασαν στην εταιρεία από τις υγειονομικές αρχές των χωρών, χωρίς να υπάρχει σχέση αιτίου-αιτιατού με το εμβόλιο. Το ποσοστό 3% δεν δείχνει άρα την θνητότητα του εμβολιασμού. Γι΄αυτό θα χρειαζόταν η σχέση ανάμεσα σε θανάτους που αποδίδονται στο εμβόλιο και τον αριθμό των δόσεων που έχουν χορηγηθεί. «Αποτελεσματικότητα 1%»; Ή αλλιώς, ο «σχετικός περιορισμός του κινδύνου» και ο «απόλυτος περιορισμός του κινδύνου» είναι δύο διαφορετικά πράγματα Μετά την ολοκλήρωση των κλινικών δοκιμών, η Pfizer ανακοίνωσε ότι το εμβόλιο έχει αποτελεσματικότητα 95% ως προς τον «σ χ ε τ ι κ ό π ε ρ ι ορ ι σ μ ό τ ο υ κ ι ν δ ύ ν ο υ», πράγμα που σημαίνει ότι μεταξύ των εμβολιασμένων ατόμων κατά την διάρκεια της κλινικής δοκιμής, όσα έλαβαν το εμβόλιο είχαν κίνδυνο να αναπτύξουν την νόσο κατά 95% μικρότερο σε σχέση με τα άτομα που είχαν λάβει placebo. Αυτό ανακοίνωσε η εταιρεία και σε αυτό το μέγεθος βασίσθηκαν οι παγκόσμιες εμβολιαστικές εκστρατείες και η ανοσοποίηση των πληθυσμών με την χρήση των εμβολίων όλων των εταιρειών που ανέπτυξαν εμβόλια κατά της Covid. Οι ισχυρισμοί που κυκλοφορούν στο Δίκτυο προωθούν αντίθετα ποσοστό αποτελεσματικότητας του 1%. Ομως το ποσοστό του 1%, που υπάρχει στα στοιχεία των κλινικών δοκιμών της Pfizer (όπως υπάρχει στα δεδομένα των κλινικών δοκιμών κάθε εμβολίου) αφορά τον «α π ό λ υ τ ο π ε ρ ι ο ρ ι σ μ ό τ ο υ κ ι ν δ ύ ν ο υ», που όντως μετρήθηκε στις κλινικές δοκιμές της Pfizer για το εμβόλιο κατά της Covid, όπως μετράται στις κλινικές δοκιμές κάθε εμβολίου. Αλλά το μέγεθος αυτό δεν αποτελεί στόχο κανενός εμβολίου, ούτε και του εμβολίου κατά της Covid και αυτό έγινε σαφές προς το κοινό σε όλες τις εμβολιαστικές εκστρατείες που είχαν ως αποτέλεσμα την χορήγηση 10 δισεκατομμυρίων δόσεων εμβολίου ανά τον κόσμο. Εγκυοι και θηλάζουσες Οι αναφορές στο Δίκτυο επικαλούνται τα «Pfizer documents», αλλά στην πραγματικότητα αναφέρονται σε οδηγίες που είχε δημοσιεύσει η Βρετανική Υπηρεσία Φαρμάκων στην αρχή της εμβολιαστικής εκστρατείας αναφέροντας ότι το εμβόλιο της Pfizer δεν συνιστάται σε εγκύους και θηλάζουσες. Και αυτό λόγω έλλειψης στοιχείων εκείνη την χρονική στιγμή, διότι η εταιρεία είχε αποκλείσει τις εγκύους από την Φάση ΙΙΙ των κλινικών δοκιμών. Η σύσταση εκείνη δεν έχει πλέον παρά ιστορική σημασία. Εκτοτε, οι περισσότερες χώρες του κόσμου όχι μόνο επέτρεψαν τον εμβολιασμό των έγκυων, αλλά τον συνιστούν επιμόνως λόγω των ιδιαίτερων κινδύνων που σημαίνει για την ομάδα αυτήν του πληθυσμού η προσβολή από την Covid κατά την διάρκεια της κύησης.  "
skai.gr,https://www.skai.gr/news/world/mpil-gkeits-i-apantisi-stis-theories-synomosias-gia-ta-emvolia,Αρχική  / Κόσμος ,Τελικά μας παρακολουθεί ο Μπιλ Γκέιτς; Η απάντησή του στις θεωρίες συνωμοσίας για τα εμβόλια ,2022-05-05T09:41:00+03:00,,"Τη δική του απάντηση στους αντιεμβολιαστές έδωσε ο δισεκατομμυριούχος Μπιλ Γκέιτς σε συνέντευξη που παραχώρησε στο BBC χαρακτηρίζοντας «τρέλα» τις θεωρίες συνωμοσίας. Ο ίδιος έχει υπάρξει εδώ και καιρό φανατικός υποστηρικτής των εμβολίων. Η στάση του αυτή τον έχει κάνει αντικείμενο περίεργων και αβάσιμων ισχυρισμών ότι προσπαθεί να «παρακολουθεί» τους ανθρώπους μέσω των... τρυπημάτων. Πολλές από τις θεωρίες έχουν προωθηθεί στις πλατφόρμες μέσων κοινωνικής δικτύωσης και βρέθηκαν στο επίκεντρο κατά τη διάρκεια της πανδημίας. «Κατά κάποιο τρόπο, σου έρχεται να γελάσεις γιατί είναι τόσο τρελό», τόνισε. «Εννοώ, θέλω πραγματικά να παρακολουθώ τους ανθρώπους; Ξέρετε, ξοδεύω δισεκατομμύρια σε εμβόλια, δεν βγάζω χρήματα από τα εμβόλια, τα εμβόλια σώζουν ζωές», σημείωσε.   Ο κ. Γκέιτς πρόσθεσε ότι δέχεται φραστικές επιθέσεις από συνωμοσιολόγους στον δρόμο. «Πρόσφατα κυκλοφορούσα έξω και μερικοί άνθρωποι μου φώναζαν ότι τους παρακολουθώ. Και αυτό, είναι απαίσιο πράγμα».  Το διαζύγιο και η συνάντηση με τον Έπσταϊν  Σε ό,τι αφορά στη ζωή του μετά το διαζύγιο με τη Μελίντα Φρενς Γκέιτς, με την οποία ήταν παντρεμένος για 27 χρόνια, ανέφερε «η ζωή μου είναι πολύ διαφορετική. Τα παιδιά μου έφυγαν από το σπίτι, το τελευταίο έφυγε για το κολέγιο πριν από ένα χρόνο. Το διαζύγιο είναι πολύ δύσκολο. Ήταν μια δύσκολη χρονιά».  Ο γάμος τους έληξε εν μέσω δημοσιευμάτων που τον ήθελαν να διατηρεί εξωσυζυγική σχέση. Μάλιστα, τον Μάρτιο, η πρώην σύζυγός του εξέφρασε τη δυσαρέσκειά της για το γεγονός ότι ο Μπιλ Γκέιτς συναντιόταν με τον καταδικασμένο για σεξουαλικά αδικήματα, Τζέφρι Έπσταϊν Αναφερόμενος στη συνάντηση που είχε μαζί του τις χαρακτήρισε «λάθος». «Έκανα λάθος που συναντήθηκα με τον Τζέφρι Έπσταϊν. Ξέρεις, ίσως το ένστικτό της της Μελίντα να ήταν πιο έντονο από το δικό μου. Οποιαδήποτε συνάντηση είχα μαζί του θα μπορούσε να θεωρηθεί ότι σχεδόν συγχωρούσα την κακή του συμπεριφορά. Άρα, αυτό ήταν λάθος».  Η κόντρα του με τον Έλον Μασκ  Παράλληλα, ο Γκέιτς στη συνέντευξή του στο BBC, παραδέχτηκε εμμέσως πλην σαφώς την κόντρα του με αυτόν που τον εκθρόνισε από τη θέση του πλουσιότερου ανθρώπου στον κόσμο, που δεν είναι άλλος από τον Έλον Μασκ.  Την περασμένη εβδομάδα ο Μασκ τον κατηγόρησε ότι «σορτάρει» τις μετοχές της Tesla σε μια προσπάθεια να βγάλει χρήματα στοιχηματίζοντας ότι η εταιρεία θα χάσει την αξία της. Μάλιστα, καταφέρθηκε εναντίον του και δημόσια στο Twitter. «Δε χρειάζεται να είναι καλός μαζί μου», απάντησε ο Γκέιτς.  Ερωτηθείς συγκεκριμένα για το αν είχε στοιχηματίσει εναντίον της Tesla, απάντησε: «Αυτό δεν έχει να κάνει με την κλιματική αλλαγή. Έχω τρόπους να διαφροποιηθώ», τόνισε. Σχολιάζοντας την εξαγορά του Twitter από τον Μασκ, ανέφερε: «Ξέρετε, με τον Elon, πιστεύω είναι πιθανό το Twitter να γίνει χειρότερο. Αλλά θα μπορούσε να γίνει και καλύτερο. Επομένως, τηρώ μια στάση αναμονής».   "
skai.gr,https://www.skai.gr/news/politics/ellinotourkika-mpakogianni-as-min-panigyrizoume-gia-tin-meta-erntogan-epoxi,Αρχική  / Πολιτική ,Μπακογιάννη σε ΣΚΑΪ: Ας μην πανηγυρίζουμε για τη μετά Ερντογάν εποχή- Δε θα είναι εύκολη ,2022-05-04T10:47:11+03:00,,"Για τη σημασία του νέου τερματικού σταθμού LNG στην Αλεξανδρούπολη, για τις ελληνοτουρκικές σχέσεις, αλλά και την ενεργειακή κρίση μίλησε στον ΣΚΑΪ και την εκπομπή «Σήμερα» η βουλευτής της ΝΔ, Ντόρα Μπακογιάννη.  «Τα εγκαίνια του έργου στην Αλεξανδρούπολη, το οποίο θα τελειώσει πάρα πολύ γρήγορα, είναι η μεγαλύτερη σημερινή επένδυση στη Θράκη. Μια επένδυση που πιάνει τη Θράκη, την Κομοτηνή και την Ξάνθη. Είναι μια μεγάλη μέρα, γιατί δεν ξέρουμε τι μας ξημερώνει με το φυσικό αέριο και φέρνει τη Θράκη στο κέντρο του βαλκανικού ενδιαφέροντος», δήλωσε χαρακτηριστικά.  Πρόσθεσε δε ότι με αυτό το έργο η Ελλάδα γίνεται μεταφορικός κόμβος κι έχει τη δυνατότητα σε περίπτωση ρωσικού εκβιασμού να προμηθεύσει και τις υπόλοιπες βαλκανικές χώρες.   Ερωτηθείσα για την τουρκική προκλητικότητα, η οποία κλιμακώνεται το τελευταίο διάστημα, η κ. Μπακογιάννη επισήμανε ότι μια συνάντηση Μητσοτάκη-Ερντογάν δεν μπορεί να αλλάξει μια ολόκληρη πολιτική.  «Αυτό, το οποίο κάνει η Τουρκία είναι μια πολιτική που της γύρισε μπούμερανγκ. Δεν μπόρεσε με τις διάφορες απειλές και τους τρόπους που χειριζόταν τα θέματα απέναντι στις αραβικές χώρες και στην Ελλάδα, να το γυρίσει. Ήταν μια από τις γνωστές διπλωματικές πιρουέτες του Ερντογάν και προσπάθησε να κλείσει μέτωπα. Πάνω σε αυτό όμως ήρθε η Ουκρανία, η οποία πίστεψε ο Ερντογάν του έδωσε πόντους. Και η αλήθεια είναι ότι αρχικά του έδωσε», σημείωσε.  «Ωστόσο, ο πόλεμος συνεχίζεται και θα συνεχιστεί για πολύ καιρό ακόμα. Άρα αυτομάτως ο ρόλος του αρχίζει και προκαλεί ερωτηματικά, όπως η επίθεση του Ζελένσκι και η στάση των ΗΠΑ. Άλλωστε, ο βασικός στόχος του Ερντογάν εξαρχής ήταν να κλείσει το μέτωπο με την Αμερική. Όμως δεν έκλεισε. Αντ’ αυτού ο Κυριάκος Μητσοτάκης, πέρα από τη συνάντηση με τον Μπάιντεν, θα μιλήσει στο Κογκρέσο, που είναι τεράστιας σημασίας. Αυτό ενόχλησε τρομακτικά τους Τούρκους. Ο στόχος που έχει για τα F-16 περνάει μέσα από το Κογκρέσο. Άρα κάνουν μια προσπάθεια να προκαλέσουν το ενδιαφέρον και λένε “προσέξετε γιατί μπορούμε κι εμείς να δημιουργήσουμε προβλήματα” με τους όποιους κινδύνους υπάρχουν», επισήμανε η βουλευτής της ΝΔ.  Τόνισε δε ότι υπάρχει πάντα ο κίνδυνος του ατυχήματος και «δεν μπορούμε να βγάλουμε από τους υπολογισμούς μας». Πάντως, εξέφρασε την εκτίμηση ότι ο Ερντογάν «δεν πάει γυρεύοντας» για επεισόδιο στην Ελλάδα.  Σε ό,τι αφορά στη μετά Ερντογάν εποχή, η κ. Μπακογιάννη υπογράμμισε ότι οι Έλληνες δεν έχουν αυταπάτες. «Δε σημαίνει ότι η μετά Ερντογάν εποχή θα είναι εύκολη, όταν ακούει κανείς τις δηλώσεις Κιλιτσντάρογλου ή της Ακσενέρ. Θέλει προσοχή και ας μην πανηγυρίζουμε προκαταβολικά, γιατί πάλι θα κάνουμε λάθος», σημείωσε.  Σχολιάζοντας τη νέα δημοσκόπηση της Alco που δείχνει τη διαφορά μεταξύ ΝΔ και ΣΥΡΙΖΑ στις 8,1 μονάδες, ανέφερε ότι «αυτή η κυβέρνηση αντιμετώπισε απανωτές κρίσεις. Αναρωτιέμαι αν ξημέρωσε μια μέρα χωρίς να έχουμε την ανάγκη να διαχειριστεί ο Μητσοτάκης κρίση. Ξεκίνησε με την κρίση στον Έβρο, περάσαμε το καλοκαίρι του 2020 με τις τουρκικές προκλήσεις, την πανδημία και μετά ήρθε η ενεργειακή κρίση και ο πόλεμος. Ακόμα δεν ξέρουμε τι μας ξημερώνει».  Μάλιστα, χαρακτήρισε «τεραστίων διαστάσεων» το ενεργειακό πρόβλημα, γιατί προσθέτει ανασφάλεια στον κόσμο. Δήλωσε δε «τρομακτικά απογοητευμένη» από τον τρόπο που αντιδρά η Ε.Ε. «Έχει σχεδόν παρωπίδες. Οι ηγέτες δεν μπορούν να πάρουν μια απόφαση. Ο Ιταλός πρωθυπουργός, Μάριο Ντράγκι, που είναι από τους πιο πεπειραμένους είπε χθες ότι πρέπει να λειτουργήσουμε με το ταμείο όπως κάναμε με την πανδημία. Αυτή είναι λύση, γιατί ο κόσμος υποφέρει», υπογράμμισε.  Πάντως, εκτίμησε ότι στο τέλος η Ε.Ε θα λάβει αυτή την απόφαση. Σε κάθε περίπτωση η κυβέρνηση έχει αποφασίσει να δράσει μονομερώς δίνοντας χρήματα περίπου 5 δισ. ευρώ που προσθετικά στα 4 δισ. ευρώ θα πέσουν στην αγορά.  Ερωτηθείσα για τον τρόπο που θα δοθεί αυτή η ενίσχυση, η κ. Μπακογιάννη σχολίασε ότι «από ό,τι καταλαβαίνω θα γίνει ένα μικτό σύστημα για να βεβαιωθούμε ότι ο λογαριασμός θα φτάσει στα περυσινά επίπεδα» συμπληρώνοντας ότι «ο πάτος των βαρελιών που ξύνει η κάθε κυβέρνηση είναι ο πάτος του βαρελιού των Ελλήνων φορολογουμένων».  Σε ό,τι αφορά στο ενδεχόμενο πρόωρων εκλογών, ξεκαθάρισε ότι η «η κυβέρνηση θα πάει σε εκλογές στα 4 χρόνια. Ένα από τα ενδιαφέροντα στοιχεία με βάση τη χθεσινή δημοσκόπηση είναι ότι ο Μητσοτάκης έπεσε μεν κατά 2 μονάδες, αλλά μετά από αυτόν είναι ο “κανένας”».   Τόνισε δε ότι ο ΣΥΡΙΖΑ δεν εισπράττει από τις απώλειες της ΝΔ, γιατί δεν το πιστεύουν. «Ο Τσίπρας λέει ότι είναι παράνομη η ρήτρα αναπροσαρμογής, την οποία ψήφισε ο ίδιος. Πώς λέει ότι είναι παράνομος; Χρησιμοποιεί τόσο τοξικό λόγο που αυτό δεν είναι απάντηση στο πρόβλημα του άλλου», επισήμανε.  Απαντώντας για το αν η ΝΔ προσβλέπει σε κυβέρνηση συνεργασίας, ανέφερε ότι «δεν είναι δική μας απόφαση, αλλά του ελληνικού λαού. Αν τα καταφέραμε μέσα στις απανωτές κρίσεις, η ΝΔ είναι 100% η καλύτερη λύση. Αν ο ελληνικός λαός δε θέλει, θα προχωρήσουμε όπως το σύνταγμα και οι νόμοι ορίζουν».  Πάντως, σημείωσε ότι «δε νομίζω ότι θα πάει εύκολα το χέρι αλλού. Οι άνθρωποι της παράταξης μας είναι νοικοκυραίοι και δε μιλάω για τους ψεκασμένους αντιεμβολιαστές και φιλορώσους».   "
skai.gr,https://www.skai.gr/news/world/makron-mia-anasa-prin-apo-tin-niki-o-protos-proedros-pou-tha-epaneklegei-apo-tin-epoxi-t,Αρχική  / Κόσμος ,Μια ανάσα πριν από την νίκη ο Μακρόν - Ο πρώτος πρόεδρος που θα επανεκλεγεί από την εποχή του Σιράκ,2022-04-24T18:00:19+03:00,,"Ενώ ο Εμανουέλ Μακρόν ασκούσε το εκλογικό του δικαίωμα στην παραθαλάσσια πόλη του γαλλικού βορρά, Λε Τουκέ, συνοδευόμενος από την σύζυγό του Μπριζίτ, το επιτελείο του έβαζε τις τελευταίες πινελιές στην ομιλία που θα εκφωνήσει αργότερα απόψε, για να ανακοινώσει -κατά πάσα πιθανότητα- την ανανέωση της θητείας του στο Μέγαρο των Ηλυσίων. Αμέσως μετά την κάλπη ο Μακρόν ευχαρίστησε όλους όσοι εργάζονται σήμερα στις κρίσιμες εκλογές: «Στους χιλιάδες Γάλλους, που διευκολύνουν να γίνει σήμερα η ψηφοφορία: Σας ευχαριστώ. Στα εκλογικά κέντρα στις πόλεις και τα χωριά μας εσείς είστε η καρδιά της δημοκρατίας μας που χτυπά» έγραψε στο Twitter. A voté !Aux milliers de Françaises et de Français qui permettent au scrutin de se tenir : merci. Dans les bureaux de vote de nos villes et de nos villages, vous êtes le cœur battant de notre démocratie. pic.twitter.com/uMzsMu0pJi Εάν όπως όλα δείχνουν ο Μακρόν επανεκλεγεί, τότε θα καταφέρει κάτι που δεν έχει συμβεί εδώ και 20 χρόνια, όταν το 2002 ο Ζακ Σιράκ επανεξελέγη, νικώντας τον πατέρα της Μαρίν Λεπέν, τον Ζαν Μαρί Λεπέν. Η ακροδεξιά Μαρίν Λεπέν ψήφισε και αυτή στη βόρεια Γαλλία και συγκεκριμένα στο Hénin-Beaumont. Δήλωσε ότι είναι «ήρεμη» κι ότι έχει «εμπιστοσύνη στους Γάλλους». Πού προηγείται η Λεπέν Τα πρώτα αποτελέσματα από κάποιες υπερπόντιες κτήσεις της Γαλλίας δίνουν στη Λεπέν την πρωτιά. Στη Μαρτινίκα ακροδεξιά υποψήφια προηγείται με 60,9% έναντι 39,1% του Μακρόν, στη Γουαδελούπη με 69,6% έναντι 30,4% του Γάλλου προέδρου και στη Γαλλική Γουιάνα με 60,7% έναντι 39,3% του Λεπέν. Et après on va nous dire que le populisme de @jlmelenchon n'est pas de connivence avec celui de Le Pen ... https://t.co/PoN2NlUYdl Η αποχή Το ποσοστό συμμετοχής στον δεύτερο γύρο των γαλλικών προεδρικών εκλογών σήμερα ανερχόταν στο 63,23% στις 17.00 το απόγευμα (18.00 ώρα Ελλάδας) σύμφωνα με τα στοιχεία που ανακοίνωσε το υπουργείο Εσωτερικών. Στις προηγούμενες εκλογές, το 2017, την ίδια ώρα η συμμετοχή ανερχόταν στο 65,30%. Τα στοιχεία επιβεβαιώνουν την τάση που προέβλεπαν οι δημοσκοπήσεις, ότι δηλαδή φέτος η προσέλευση των ψηφοφόρων θα είναι μικρότερη. Η ψηφοφορία ξεκίνησε στις 8 το πρωί τοπική ώρα και θα ολοκληρωθεί στις 8 το βράδυ τοπική ώρα (21.00 ώρα Ελλάδας), όταν και αναμένονται οι πρώτες προβλέψεις για το αποτέλεσμα. Αναλυτές αναφέρουν ότι μια χαμηλή συμμετοχή προστίθεται στην αβεβαιότητα που περιβάλλει το τελικό αποτέλεσμα. O Εμανουέλ Μακρόν προηγήθηκε στον πρώτο γύρο των εκλογών στις 10 Απριλίου με 27,8%. Ο φιλοευρωπαίος νυν πρόεδρος στοχεύει να γίνει ο πρώτος πρόεδρος που θα επανεκλεγεί μετά τον Ζακ Σιράκ το 2002. Αντίστοιχα, η αντίπαλός του, ακροδεξιά Μαρίν Λεπέν, συγκέντρωσε το 23,1% των ψήφων στον πρώτο γύρο κι ελπίζει να γίνει η πρώτη γυναίκα στη Γαλλία που θα καταλάβει την προεδρία, καθώς είναι η τρίτη φορά που θέτει υποψηφιότητα. Περίπου 48,7 εκατομμύρια είναι εγγεγραμμένοι για να ψηφίσουν, αν και οι δημοσκόποι έχουν προειδοποιήσει ότι η συμμετοχή μπορεί να είναι χαμηλότερη από τον πρώτο γύρο, όταν ένας στους τέσσερις απείχε από την ψηφοφορία. Πάντως, επειδή οι Γάλλοι παραδοσιακά δεν προσέρχονται στις κάλπες τις πρωινές ώρες, οι εκτιμήσεις για τη συμμετοχή θα είναι ασφαλείς προς το απόγευμα. Το στοίχημα των αναποφάσιστων θέλει να κερδίσει ο 45χρονος επικεφαλής του ""En Marche!"" χωρίς αυτό να είναι μια εύκολη υπόθεση. Έχει μια πενταετία πίσω του, από την οποία η μικρομεσαία τάξη έχει πολλά παράπονα. Ο Μακρόν κατάφερε να γυρίσει το παιχνίδι στον δεύτερο γύρο, καθώς ασχολήθηκε περισσότερο με την καθημερινότητα των πολιτών. Η αγοραστική δύναμη των Γάλλων έχει υποχωρήσει πολύ και αυτό έχει προκαλέσει θυμό στην κοινωνία. Για αυτό άλλωστε κανείς στο Παρίσι δεν συζητά για επανάληψη του «εκλογικού περιπάτου» που είχε κάνει στον δεύτερο γύρο το 2017 με το 66,1%.  Η μεγάλη υποστήριξη που είχε τις τελευταίες ημέρες ο Μακρόν από κορυφαίους ηγέτες έδειξε πως η Ευρώπη ανησυχεί για την περίπτωση ενός «ατυχήματος». Μόνο συνηθισμένη δεν ήταν σε μια εθνική προεδρική εκλογή η από κοινού παρέμβαση μέσω δημοσιεύματος στη  Le Monde τριών σοσιαλιστών Ευρωπαίων ηγετών: του Γερμανού Όλαφ Σολτς, του Ισπανού Πέδρο Σάντσεθ και του Πορτογάλου Αντόνιο Κόστα. Το τελευταίο που χρειάζεται αυτή τη στιγμή η Ε.Ε. είναι ένα «χαστούκι» από τη Γαλλία που θα προκαλούσε πολλές αναταράξεις. Είναι σίγουρο πως η ερμηνεία μιας πιθανής επικράτησης της ακροδεξιάς υποψηφίου θα δινόταν στη βάση της συσσωρευμένης δυσφορίας που υπάρχει από πολλά θέματα που χειρίστηκαν οι Βρυξέλλες τα τελευταία χρόνια. Ακόμα και αν το Ταμείο Ανάκαμψης ή το Ουκρανικό έδειξαν πως τα αντανακλαστικά της Κομισιόν βελτιώνονται συνεχώς. Η τελευταία εβδομαδιαία έρευνα της BVA δίνει στον Εμανουέλ Μακρόν μια υπεροχή 11 μονάδων. Καταγράφει ποσοστό 55,5% έναντι 44,5% της Μαρίν Λεπέν. Οι ψηφοφόροι της «Ανυπόταχτης Γαλλίας», του Ζαν Λικ Μελανσόν, φαίνεται πως περίπου κατά 35%-40% θα προσέλθουν στις κάλπες για να στηρίξουν τον Μακρόν. Περισσότερο απο το 40% θα προτιμησουν την αποχή, ενώ η Λεπέν θεωρείται πως θα κινηθεί στη ζώνη του 15% όσον αφορά τους ψηφοφόρους του τρίτου του πρώτου γύρου. Αυτή η γέφυρα ανάμεσα στην αριστερά και στην άκρα δεξιά μπορεί να ερμηνευτεί ποικιλιτρόπως. Προκείται για μια αντισυστημική ψήφο που είχε βρει καταφύγιο στον Μελανσόν και δεν είναι τόσο εύκολο να αποκρυπτογραφηθούν τα χαρακτηριστικά της. Από  τα «Κίτρινα Γιλέκα» έως κάποιους αντιεμβολιαστές ή ακόμα και φιλορώσους που δεν έχουν βρει τη δική τους πολιτική στέγη.  Από τη στιγμή που θα υπάρξει αποτέλεσμα το Συνταγματικό Συμβούλιο της Γαλλίας έχει έως 10 ημέρες για να ανακοινώσει την επίσημη τελική ετυμηγορία της κάλπης. Δεν αναμένεται να εξαντληθεί όλο αυτό το χρονικό περιθώριο. Πότε θα έχουμε την πρώτη εικόνα από τα αποτελέσματα Οι κάλπες άνοιξαν στις 8 π.μ. τοπική ώρα και θα κλείσουν στις 8 μ.μ., (21:00 Ελλάδος), οπότε και θα ανακοινωθούν οι αρχικές προβλέψεις του αποτελέσματος. Ο 44χρονος Μακρόν, ο οποίος επικράτησε της Λεπέν με το εντυπωσιακό 66% στις τελευταίες προεδρικές εκλογές προ πενταετίας, έχει προειδοποιήσει για «εμφύλιο» εάν εκλεγεί η Λεπέν, οι πολιτικές της οποίας περιλαμβάνουν την απαγόρευση της μουσουλμανικής μαντίλας σε δημόσιους χώρους και κάλεσε τους δημοκράτες όλων του πολιτικού φάσματος να τον στηρίξουν. Οι βουλευτικές εκλογές του Ιουνίου Η πρώτη μεγάλη πρόκληση για τον σημερινό νικητή θα είναι να κερδίσει τις βουλευτικές εκλογές του Ιουνίου για να εξασφαλίσει μια λειτουργική πλειοψηφία για την υλοποίηση του προγράμματός του. Η συμμετοχή είναι παραδοσιακά χαμηλότερη στις βουλευτικές εκλογές, οι οποίες πραγματοποιούνται επίσης κάθε πέντε χρόνια. Οι ψηφοφόροι τείνουν να επιλέγουν μέλη του κοινοβουλίου που προέρχονται από την ίδια πολιτική οικογένεια με τον πρόεδρο που μόλις εξέλεξαν. Ωστόσο, εάν ο Μακρόν νικήσει, όπως προβλέπεται, θα μπορούσε να αποδειχθεί πιο δύσκολο να έχει απόλυτη πλειοψηφία στην Εθνοσυνέλευση σε σύγκριση με το 2017, καθώς η πιθανή νίκη του αναμένεται να είναι πολύ πιο περιορισμένη από ό,τι πριν από πέντε χρόνια. Εν τω μεταξύ, θα πρέπει να εδραιώσει συμμαχίες με ισχυρούς εσωτερικούς αντιπάλους, όπως ο πρώην πρωθυπουργός Εντουάρ Φιλίπ, ο οποίος επιδιώκει να επεκτείνει το δικό του πολιτικό κίνημα - που ονομάζεται «Ορίζοντες».  "
skai.gr,https://www.skai.gr/news/world/gallikes-ekloges-apoxi-xamiloteri-se-sxesi-me-to-2017-i-proseleysi-stis-kalpes,Αρχική  / Κόσμος ,Γαλλικές εκλογές: Χαμηλότερη κατά 2 μονάδες σε σχέση με το 2017 η συμμετοχή,2022-04-24T13:31:52+03:00,,"Δύο μονάδες μικρότερη σε σχέση με την αντίστοιχη ψηφοφορία πριν από πέντε χρόνια είναι μέχρι στιγμής η προσέλευση στις κάλπες στη Γαλλία για τον δεύτερο γύρο των προεδρικών εκλογών. Σύμφωνα με το FRANCE 24, το οποίο επικαλείται το γαλλικό υπουργείο Εσωτερικών, το ποσοστό συμμετοχής το μεσημέρι (13.00 η ώρα Ελλάδος) ανέρχεται στο 26,41%, όταν την ίδια χρονική στιγμή στις εκλογές του 2017, διαμορφωνόταν στο 28,23%.  Ωστόσο, είναι υψηλότερη σε σύγκριση με τον πρώτο γύρο των εκλογών του 2022 πριν από δύο εβδομάδες, όταν ανερχόταν σε 25,48% έως το μεσημέρι. Αναλυτές αναφέρουν ότι μια χαμηλή συμμετοχή προστίθεται στην αβεβαιότητα που περιβάλλει το τελικό αποτέλεσμα. Σημειώνεται ότι ο Εμανουέλ Μακρόν προηγείτο στον πρώτο γύρο των εκλογών στις 10 Απριλίου με 27,8%. Ο φιλοευρωπαίος νυν πρόεδρος στοχεύει να γίνει ο πρώτος πρόεδρος που θα επανεκλεγεί μετά τον Ζακ Σιράκ το 2002. Αντίστοιχα, η αντίπαλός του, ακροδεξιά Μαρίν Λεπέν, συγκέντρωσε το 23,1% των ψήφων στον πρώτο γύρο κι ελπίζει να γίνει η πρώτη γυναίκα στη Γαλλία που θα καταλάβει την προεδρία, καθώς είναι η τρίτη φορά που θέτει υποψηφιότητα. Τα πρώτα exit polls αναμένονται στις 8 μ.μ. ώρα Παρισιού, όταν θα κλείσουν τα τελευταία εκλογικά τμήματα στο Παρίσι και σε άλλες πόλεις. Μέχρι τότε, τα γαλλικά μέσα ενημέρωσης απαγορεύεται να αναφέρουν υποψηφίους ή να δημοσιεύουν δημοσκοπήσεις για να διασφαλίσουν ότι δεν επηρεάζουν τους ψηφοφόρους. Σημειώνεται ότι περίπου 48,7 εκατομμύρια είναι εγγεγραμμένοι για να ψηφίσουν, αν και οι δημοσκόποι έχουν προειδοποιήσει ότι η συμμετοχή μπορεί να είναι χαμηλότερη από τον πρώτο γύρο, όταν ένας στους τέσσερις απείχε από την ψηφοφορία. Πάντως, επειδή οι Γάλλοι παραδοσιακά δεν προσέρχονται στις κάλπες τις πρωινές ώρες, οι εκτιμήσεις για τη συμμετοχή θα είναι ασφαλείς προς το απόγευμα. Το στοίχημα των αναποφάσιστων θέλει να κερδίσει ο 45χρονος επικεφαλής του ""En Marche!"" χωρίς αυτό να είναι μια εύκολη υπόθεση. Έχει μια πενταετία πίσω του, από την οποία η μικρομεσαία τάξη έχει πολλά παράπονα. Ο Μακρόν κατάφερε να γυρίσει το παιχνίδι στον δεύτερο γύρο, καθώς ασχολήθηκε περισσότερο με την καθημερινότητα των πολιτών. Η αγοραστική δύναμη των Γάλλων έχει υποχωρήσει πολύ και αυτό έχει προκαλέσει θυμό στην κοινωνία. Για αυτό άλλωστε κανείς στο Παρίσι δεν συζητά για επανάληψη του «εκλογικού περιπάτου» που είχε κάνει στον δεύτερο γύρο το 2017 με το 66,1%.  Η μεγάλη υποστήριξη που είχε τις τελευταίες ημέρες ο Μακρόν από κορυφαίους ηγέτες έδειξε πως η Ευρώπη ανησυχεί για την περίπτωση ενός «ατυχήματος». Μόνο συνηθισμένη δεν ήταν σε μια εθνική προεδρική εκλογή η από κοινού παρέμβαση μέσω δημοσιεύματος στη  Le Monde τριών σοσιαλιστών Ευρωπαίων ηγετών: του Γερμανού Όλαφ Σολτς, του Ισπανού Πέδρο Σάντσεθ και του Πορτογάλου Αντόνιο Κόστα. Το τελευταίο που χρειάζεται αυτή τη στιγμή η Ε.Ε. είναι ένα «χαστούκι» από τη Γαλλία που θα προκαλούσε πολλές αναταράξεις. Είναι σίγουρο πως η ερμηνεία μιας πιθανής επικράτησης της ακροδεξιάς υποψηφίου θα δινόταν στη βάση της συσσωρευμένης δυσφορίας που υπάρχει από πολλά θέματα που χειρίστηκαν οι Βρυξέλλες τα τελευταία χρόνια. Ακόμα και αν το Ταμείο Ανάκαμψης ή το Ουκρανικό έδειξαν πως τα αντανακλαστικά της Κομισιόν βελτιώνονται συνεχώς. Η τελευταία εβδομαδιαία έρευνα της BVA δίνει στον Εμανουέλ Μακρόν μια υπεροχή 11 μονάδων. Καταγράφει ποσοστό 55,5% έναντι 44,5% της Μαρίν Λεπέν. Οι ψηφοφόροι της «Ανυπόταχτης Γαλλίας», του Ζαν Λικ Μελανσόν, φαίνεται πως περίπου κατά 35%-40% θα προσέλθουν στις κάλπες για να στηρίξουν τον Μακρόν. Περισσότερο απο το 40% θα προτιμησουν την αποχή, ενώ η Λεπέν θεωρείται πως θα κινηθεί στη ζώνη του 15% όσον αφορά τους ψηφοφόρους του τρίτου του πρώτου γύρου. Αυτή η γέφυρα ανάμεσα στην αριστερά και στην άκρα δεξιά μπορεί να ερμηνευτεί ποικιλιτρόπως. Προκείται για μια αντισυστημική ψήφο που είχε βρει καταφύγιο στον Μελανσόν και δεν είναι τόσο εύκολο να αποκρυπτογραφηθούν τα χαρακτηριστικά της. Από  τα «Κίτρινα Γιλέκα» έως κάποιους αντιεμβολιαστές ή ακόμα και φιλορώσους που δεν έχουν βρει τη δική τους πολιτική στέγη.  Από τη στιγμή που θα υπάρξει αποτέλεσμα το Συνταγματικό Συμβούλιο της Γαλλίας έχει έως 10 ημέρες για να ανακοινώσει την επίσημη τελική ετυμηγορία της κάλπης. Δεν αναμένεται να εξαντληθεί όλο αυτό το χρονικό περιθώριο.  "
skai.gr,https://www.skai.gr/news/world/gallikes-ekloges-i-ora-tis-kalpis-i-anisyxia-tis-eyropis-sproxnei-ti-niki-makron,Αρχική  / Κόσμος ,Η ώρα της κάλπης για τους Γάλλους: Η ανησυχία της Ευρώπης «σπρώχνει» τη νίκη Μακρόν,2022-04-24T07:27:38+03:00,,"Του απεσταλμένου μας στο Παρίσι, Αντώνη Αντζολέτου  Απο τις 9 το πρωί ώρα Ελλάδας οι Γάλλοι άρχισαν να προσέρχονται στις κάλπες για να αναδείξουν τον νέο τους πρόεδρο. Θα επαναλάβει ο Εμανουέλ Μακρόν τον άθλο του Ζακ Σιράκ να εκλεγεί για δεύτερη συνεχόμενη θητεία ή η Μαρίν Λεπέν κρύβει κάποιον άσσο στο μανίκι της; Στις 9 το βράδυ (ώρα Ελλάδας πάντα) που θα κλείσει και η τελευταία κάλπη θα δοθούν στη δημοσιότητα τα exit poll και η γαλλική τηλεόραση αναμένεται να ανακοινώσει τον προβλεπόμενο νικητή. Είναι πιθανόν να χρειαστεί ακόμα μια ώρα προκείμενου η εικόνα να ξεκαθαρίσει απόλυτα. Σε κάθε περίπτωση η διαφορά μεταξύ των δυο θα κρίνει τον απαιτούμενο χρόνο για ένα ασφαλές αποτέλεσμα. Όλα τα προγνωστικά εξακολουθούν να είναι υπέρ του απερχόμενου προέδρου. Στο στρατηγείο του, που έχει στηθεί στον πύργο του Άιφελ στη ""Champ de Mars"", είναι όλα έτοιμα.  Επειδή οι Γάλλοι παραδοσιακά δεν προσέρχονται στις κάλπες τις πρωινές ώρες, οι εκτιμήσεις για τη συμμετοχή θα είναι ασφαλείς προς το απόγευμα. Το στοίχημα των αναποφάσιστων θέλει να κερδίσει ο 45χρονος επικεφαλής του ""En Marche!"" χωρίς αυτό να είναι μια εύκολη υπόθεση. Έχει μια πενταετία πίσω του, από την οποία η μικρομεσαία τάξη έχει πολλά παράπονα. Ο Μακρόν κατάφερε να γυρίσει το παιχνίδι στον δεύτερο γύρο, καθώς ασχολήθηκε περισσότερο με την καθημερινότητα των πολιτών. Η αγοραστική δύναμη των Γάλλων έχει υποχωρήσει πολύ και αυτό έχει προκαλέσει θυμό στην κοινωνία. Για αυτό άλλωστε κανείς στο Παρίσι δεν συζητά για επανάληψη του «εκλογικού περιπάτου» που είχε κάνει στον δεύτερο γύρο το 2017 με το 66,1%.  Η μεγάλη υποστήριξη που είχε τις τελευταίες ημέρες ο Μακρόν από κορυφαίους ηγέτες έδειξε πως η Ευρώπη ανησυχεί για την περίπτωση ενός «ατυχήματος». Μόνο συνηθισμένη δεν ήταν σε μια εθνική προεδρική εκλογή η από κοινού παρέμβαση μέσω δημοσιεύματος στη  Le Monde τριών σοσιαλιστών Ευρωπαίων ηγετών: του Γερμανού Όλαφ Σολτς, του Ισπανού Πέδρο Σάντσεθ και του Πορτογάλου Αντόνιο Κόστα. Το τελευταίο που χρειάζεται αυτή τη στιγμή η Ε.Ε. είναι ένα «χαστούκι» από τη Γαλλία που θα προκαλούσε πολλές αναταράξεις. Είναι σίγουρο πως η ερμηνεία μιας πιθανής επικράτησης της ακροδεξιάς υποψηφίου θα δινόταν στη βάση της συσσωρευμένης δυσφορίας που υπάρχει από πολλά θέματα που χειρίστηκαν οι Βρυξέλλες τα τελευταία χρόνια. Ακόμα και αν το Ταμείο Ανάκαμψης ή το Ουκρανικό έδειξαν πως τα αντανακλαστικά της Κομισιόν βελτιώνονται συνεχώς. Η τελευταία εβδομαδιαία έρευνα της BVA δίνει στον Εμανουέλ Μακρόν μια υπεροχή 11 μονάδων. Καταγράφει ποσοστό 55,5% έναντι 44,5% της Μαρίν Λεπέν. Οι ψηφοφόροι της «Ανυπόταχτης Γαλλίας», του Ζαν Λικ Μελανσόν, φαίνεται πως περίπου κατά 35%-40% θα προσέλθουν στις κάλπες για να στηρίξουν τον Μακρόν. Περισσότερο απο το 40% θα προτιμησουν την αποχή, ενώ η Λεπέν θεωρείται πως θα κινηθεί στη ζώνη του 15% όσον αφορά τους ψηφοφόρους του τρίτου του πρώτου γύρου. Αυτή η γέφυρα ανάμεσα στην αριστερά και στην άκρα δεξιά μπορεί να ερμηνευτεί ποικιλιτρόπως. Προκείται για μια αντισυστημική ψήφο που είχε βρει καταφύγιο στον Μελανσόν και δεν είναι τόσο εύκολο να αποκρυπτογραφηθούν τα χαρακτηριστικά της. Από  τα «Κίτρινα Γιλέκα» έως κάποιους αντιεμβολιαστές ή ακόμα και φιλορώσους που δεν έχουν βρει τη δική τους πολιτική στέγη.  Από τη στιγμή που θα υπάρξει αποτέλεσμα το Συνταγματικό Συμβούλιο της Γαλλίας έχει έως 10 ημέρες για να ανακοινώσει την επίσημη τελική ετυμηγορία της κάλπης. Δεν αναμένεται να εξαντληθεί όλο αυτό το χρονικό περιθώριο.  "
skai.gr,https://www.skai.gr/pethane-se-ilikia-107-eton-i-mimi-rainxarnt-i-grammateas-tou-oskar-sintler,Αρχική  / Κόσμος ,Πέθανε σε ηλικία 107 ετών η Μίμι Ράινχαρντ: Ήταν η γραμματέας που συνέταξε τη «Λίστα του Σίντλερ»,2022-04-08T17:35:34+03:00,,"Η γραμματέας του Όσκαρ Σίντλερ, η Μίμι Ράινχαρντ, που συνέταξε τη διάσημη λίστα του Γερμανού βιομηχάνου σώζοντας περισσότερους από 1.000 Εβραίους κατά τον Β' Παγκόσμιο Πόλεμο, πέθανε στο Ισραήλ σε ηλικία 107 ετών, γνωστοποίησε σήμερα η οικογένειά της. «Η πολυαγαπημένη και μοναδική μου γιαγιά μόλις πέθανε σε ηλικία 107 ετών. Ας αναπαυθεί εν ειρήνη», έγραψε στα εβραϊκά η εγγονή της Νίνα σε ένα μήνυμα προς τους συγγενείς της, το οποίο περιήλθε σε γνώση του Γαλλικού Πρακτορείου. Αυστριακής και εβραϊκής καταγωγής, η Μίμι Ράινχαρντ ζούσε στην Κρακοβία (Πολωνία) πριν από τον Δεύτερο Παγκόσμιο Πόλεμο και προσελήφθη από τον Όσκαρ Σίντλερ για τον οποίο εργάστηκε μέχρι το 1945. Κατά τη διάρκεια του πολέμου, η ίδια είχε συντάξει τους καταλόγους των Εβραίων εργαζομένων του Σίντλερ που σώθηκαν από τους θαλάμους αερίων των Ναζί από τον Όσκαρ Σίντλερ, η ιστορία του οποίου έγινε δημοφιλής μετά την προβολή της ταινίας «Η Λίστα του Σίντλερ» του σκηνοθέτη Στίβεν Σπίλμπεργκ, που βραβεύτηκε με επτά Όσκαρ και άλλα δεκάδες διεθνή βραβεία. This week, the Embassy delivered very special (physically distanced) birthday greetings. Mimi Reinhard turned 106 (!), Holocaust survivor from Vienna, was Oskar Schindler's secretary & made aliyah when she was 92 (!) (Picture via @nytimes)עד 120!https://t.co/bqAtIjH4Lu pic.twitter.com/r8tyHFVALN Μετά τον πόλεμο, η Ράινχαρντ εγκαταστάθηκε στη Νέα Υόρκη, έκανε την Αλιγιά (σ.σ. μετανάστευση Εβραίων της διασποράς στη Γη του Ισραήλ), το 2007 σε ηλικία 92 ετών, προκειμένου να ενωθεί με τον μονάκριβο γιο της, τότε καθηγητή κοινωνιολογίας στο Πανεπιστήμιο του Τελ Αβίβ, και τα εγγόνια της. «Νιώθω σαν στο σπίτι μου», είχε πει συνεσταλμένα σε δημοσιογράφους που είχαν έρθει για να την υποδεχθούν στο αεροδρόμιο Μπεν Γκουριόν στο Τελ Αβίβ. Η Ράινχαρντ είχε δηλώσει ότι είχε συναντήσει τον Σπίλμπεργκ, ενώ παραδέχτηκε ότι πέρασαν χρόνια πριν δει την ταινία του. «Ήμουν καλεσμένη στην πρεμιέρα της ταινίας στη Νέα Υόρκη. Αλλά έπρεπε να φύγω πριν από την προβολή, ήταν πολύ δύσκολο για μένα», είπε. Τα τελευταία χρόνια, η Μίμι Ράινχαρντ ζούσε σε έναν οίκο ευγηρίας στην Χερτσλιγιά, μια παραθαλάσσια πόλη με φοίνικες βόρεια της ισραηλινής μητρόπολης Τελ Αβίβ. Πριν από μερικά χρόνια, ο φωτογράφος Γκίντεον Μαρκόβιτς, της ισραηλινής εφημερίδας Israel Hayom, την είχε συναντήσει στο πλαίσιο ενός έργου για τους επιζώντες του Ολοκαυτώματος. «Συμμετείχε (τότε) στις δραστηριότητες του οίκου ευγηρίας, ήταν η πρωταθλήτρια του μπριτζ, σέρφαρε στο διαδίκτυο και παρακολουθούσε τη χρηματιστηριακή αγορά», είπε σήμερα στο Γαλλικό Πρακτορείο.  "
skai.gr,https://www.skai.gr/news/culture/oi-foo-fighters-anakoinosan-akyrosi-tis-periodeias-tous,Αρχική  / Πολιτισμός ,"Οι Foo Fighters ανακοίνωσαν ακύρωση της περιοδείας τους με τον θάνατο του ντράμερ τους, Τέιλορ Χόκινς",2022-04-01T17:31:28+03:00,,"Μετά τον θάνατο του ντράμερ των Foo Fighters, Τέιλορ Χόκινς, το συγκρότημα αποφάσισε να ακυρώσει όλες τις συναυλίες στο πλαίσιο της περιοδείας του. Σε ανακοίνωση που δημοσίευσε το Variety οι Foo Fighters με μεγάλη λύπη επιβεβαιώνουν την ακύρωση όλων των επερχόμενων συναυλιών της περιοδείας λόγω της συγκλονιστικής απώλειας του «αδελφού μας Τέιλορ Χόκινς», όπως αναφέρουν. «Λυπούμαστε και συμμεριζόμαστε την απογοήτευση που δεν θα ιδωθούμε όπως είχε προγραμματιστεί.Αντίθετα, ας αφιερώσουμε αυτόν τον χρόνο για να θρηνήσουμε, να θεραπευθούμε, να πάρουμε κοντά τους αγαπημένους μας και να εκτιμήσουμε όλη τη μουσική και τις αναμνήσεις που δημιουργήσαμε μαζί» σημειώνεται. Το συγκρότημα σχεδίαζε να περιοδεύσει στη Νότια Αμερική και ήταν προγραμματισμένο να εμφανιστεί σε Φεστιβάλ στην Κολομβία την περασμένη Παρασκευή, όταν ο Χόκινς παραπονέθηκε για πόνους στο στήθος. Ο ντράμερ πέθανε αμέσως μετά. Αν και δεν έχει ανακοινωθεί επίσημη αιτία θανάτου, οι τοπικές ιατρικές αρχές εντόπισαν πολλές ουσίες στον οργανισμό του που μπορεί να οδήγησαν σε διόγκωση της καρδιάς. Για το 2022 οι Foo Fighters είχαν προγραμματίσει περιοδεία στη Βόρεια Αμερική και στην Ευρώπη. Ήταν επίσης προγραμματισμένο να εμφανιστούν στην τελετή απονομής των Grammy, αλλά ακύρωσαν τη συμμετοχή λόγω του θανάτου του Χόκινς. Ο Τέιλορ Χόκινς εντάχθηκε στο συγκρότημα το 1997 αφού ήταν για δύο χρόνια ντράμερ της Αλάνις Μορισέτ.  "
